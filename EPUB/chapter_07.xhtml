<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 7</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_07">
  <h2>Ĉapitro 7</h2>
  <p>Ili kondukis min eksteren kaj preter la angulo, ĝis atendanta nemarkita policaŭto. Tamen certe por neniu en tiu kvartalo estus malfacile konstati, ke ĝi estas policaŭto. Nur policanoj veturas per granda Crown Victoria hodiaŭ, kiam benzino jam atingis sep dolarojn por galjono. Cetere, nur policanoj povus duavice parkumi meze de Van-Ness-Avenuo sen tio, ke la aŭton fortrenus la aroj da predantaj aŭtotrenistoj, kiuj veturas konstante en rondo, pretaj por obeigi la nekompreneblajn san-franciskajn parkumregulojn kaj gajni premion pro forkapto de onia aŭto.</p>
  <p>Nazmukulo purigis la nazon. Mi sidis sur la malantaŭa benko, kaj ankaŭ <span class="subst" data-x="li">ri</span>. <span class="subst" data-x="Li">Ri</span>a kolego sidis antaŭe, tajpante per unu fingro sur antikva fortikigita tekokomputilo, kiu aspektis, kvazaŭ Fred Flintstone estis ĝia unua posedanto.</p>
  <p>Nazmukulo atente rigardis denove mian identigilon. “Ni nur volas fari al vi kelkajn rutinajn demandojn.”</p>
  <p>“Ĉu mi povas vidi viajn insignojn?” mi diris. Tiuj homoj evidente estis policanoj, sed ne estus malbone sciigi al ili, ke mi konas miajn rajtojn.</p>
  <p>Nazmukulo fulme montris al mi sian insignon, tro rapide, por ke mi povu rigardi ĝin, sed Aknulo en la antaŭa sidloko lasis min longe rigardi <span class="subst" data-x="li">ri</span>an. Mi notis la nombron de ilia divizio kaj parkerigis la kvarciferan insignonumeron. Ĝi estis facile memorebla: 1337 estas ankaŭ la maniero, en kiu artifikuloj skribas “leet” aŭ “elita”.</p>
  <p>Ili ambaŭ estis tre ĝentilaj, kaj neniu el ili provis timigi min tiel, kiel faris la DHS-anoj, dum mi estis ĉe ili.</p>
  <p>“Ĉu mi estas arestita?”</p>
  <p>“Vi estas dummomente retenita, por ke ni povu certigi vian sekurecon kaj la sekurecon de la ĝenerala publiko”, diris Nazmukulo.</p>
  <p><span class="subst" data-x="Li">Ri</span> transdonis mian ŝoforpermesilon al Aknulo, kiu enigis ĝin unufingre kaj malrapide en sian komputilon. Mi vidis <span class="subst" data-x="li">ri</span>n mistajpi kaj preskaŭ atentigis <span class="subst" data-x="li">ri</span>n, sed pensis, ke pli bone estus teni la buŝon fermita.</p>
  <p>“Ĉu ion vi volas diri al mi, Marcus? Ĉu oni nomas vin Marc?”</p>
  <p>“Marcus estas bona”, mi diris. Nazmukulo aspektis, kvazaŭ <span class="subst" data-x="li">ri</span> povus esti bonulo. Escepte tion, ke <span class="subst" data-x="li">ri</span> forkaptis min en sian aŭton, kompreneble.</p>
  <p>“Marcus. Ĉu ion vi volas diri al mi?”</p>
  <p>“Ekzemple kion? Ĉu mi estas arestita?”</p>
  <p>“Vi ne estas nun arestita”, diris Nazmukulo. “Ĉu vi volas esti arestita?”</p>
  <p>“Ne”, mi diris.</p>
  <p>“Bone. Ni rigardis vin, de kiam vi eliris el BART. Via Rapid-Karto diras, ke vi veturis al multaj strangaj lokoj je multaj strangaj horoj.”</p>
  <p>Mi sentis, kiel io senstreĉiĝis en mia brusto. Ĉi tio tute ne temis pri Xnet, do, ne vere. Ili observis mian uzadon de la trajnoj kaj volis scii, kial ĝi estis tiel stranga lastatempe. Kiel stultege.</p>
  <p>“Do vi sekvas ĉiun, kiu elvenas el la BART-stacio kun stranga veturhistorio? Vi devas esti okupataj.”</p>
  <p>“Ne ĉiun, Marcus. Ni ricevas averton, kiam iu kun stranga veturkutimo elvenas, kaj tio helpas nin taksi, ĉu ni volas esplori. Ĉe vi, ni kunvenis, ĉar ni volis scii, kial inteligentaspekta junulo kiel vi havas tiel strangan veturkutimon.”</p>
  <p>Nun, sciante, ke mi ne tuj iros en malliberejon, mi komencis koleriĝi. Tiuj uloj ne devus spioni min – diable, BART ne devus <em>helpi</em> ilin spioni min. Kial damne mia trajnokarto devu denunci min pro “nenormala veturhistorio”?</p>
  <p>“Mi pensas, ke mi ŝatus esti arestita nun”, mi diris.</p>
  <p>Nazmukulo apogis la dorson malantaŭen kaj levis la brovojn al mi.</p>
  <p>“Ĉu? Pro kia akuzo?”</p>
  <p>“Ho, vi volas diri, ke veturi per publika transportilo en nenormala maniero ne estas krimo?”</p>
  <p>Aknulo fermis la okulojn kaj frotis ilin per la dikfingroj.</p>
  <p>Nazmukulo suspiris viktime. “Vidu, Marcus, ni staras sur via flanko en ĉi tio. Ni uzas ĉi tiun sistemon por kapti malbonulojn. Por kapti teroristojn kaj drogvendistojn. Eble vi mem estas drogvendisto. Jen bona maniero por veturadi tra la urbo, per Rapid-Karto. Anonime.”</p>
  <p>“Kio estas malbona en anonimeco? Ĝi estis sufiĉe bona por Thomas Jefferson. Kaj cetere, ĉu mi estas arestita?”</p>
  <p>“Ni veturigu <span class="subst" data-x="li">ri</span>n hejmen”, diris Aknulo. “Ni povos paroli kun <span class="subst" data-x="li">ri</span>aj <span class="subst" data-x="patr">gepatr</span>oj.”</p>
  <p>“Mi opinias, ke tio estas bonega plano”, mi diris. “Mi certas, ke miaj <span class="subst" data-x="patr">gepatr</span>oj volos aŭdi, kiel oni elspezas iliajn impostodolarojn …”</p>
  <p>Mi jam tro pikis. Nazmukulo estis malfermonta la pordon, sed nun <span class="subst" data-x="li">ri</span> fulme turniĝis al mi, tute Hulk-iĝinte kun pulsantaj vejnoj. “Kial vi ne fermu la faŭkon nun, dum vi ankoraŭ povas? Post ĉio, kio okazis en la pasintaj du semajnoj, ne devus esti maleble por vi kunagadi. Ĉu vi scias? Eble ni <em>ja</em> arestu vin. Vi povus pasigi unu-du tagojn en la malliberejo, dum via juristo serĉas vin. Multo povus okazi en tiom da tempo. <em>Multo</em>. Kiel vi ŝatus tion?”</p>
  <p>Mi diris nenion. Antaŭ momento mi estis ventokapa kaj koleris. Nun mi paraliziĝis pro timo.</p>
  <p>“Mi petas pardonon”, mi sukcesis eldiri, malamante min pro tio.</p>
  <p>Nazmukulo iris en la antaŭan sidlokon, kaj Aknulo kluĉis la aŭton. Ni krozis laŭ Strato 24 kaj sur Potrero-Monteton. Ili sciis mian adreson per la identigilo.</p>
  <p>Panjo malfermis la pordon, post kiam ili sonorigis, lasante la ĉenon. <span class="subst" data-x="Ŝi">Ri</span> rigardis tra la fendo, vidis min kaj diris: “Marcus? Kiuj estas tiuj homoj?”</p>
  <p>“Polico”, diris Nazmukulo. <span class="subst" data-x="Li">Ri</span> montris al Panjo sian insignon, lasante <span class="subst" data-x="ŝi">ri</span>n bone rigardi ĝin – ne tuj fortirante ĝin, kiel <span class="subst" data-x="li">ri</span> faris kun mi. “Ĉu ni povas enveni?”</p>
  <p>Panjo fermis la pordon, forigis la ĉenon, kaj enlasis ilin. Ili kondukis min en la domon, kaj Panjo rigardis nian triopon per unu el siaj tipaj rigardoj.</p>
  <p>“Pri kio temas?”</p>
  <p>Nazmukulo montris al mi. “Ni volis meti al via infano kelkajn rutinajn demandojn pri <span class="subst" data-x="li">ri</span>a veturado, sed <span class="subst" data-x="li">ri</span> rifuzis respondi ilin. Ni pensis, ke eble estus plej bone konduki <span class="subst" data-x="li">ri</span>n ĉi tien.”</p>
  <p>“Ĉu <span class="subst" data-x="li">ri</span> estas arestita?” <span class="subst" data-x="Ŝi">Ri</span>a brita parolmaniero plifortiĝis. Brava Panjo.</p>
  <p>“Ĉu vi estas usona civitano, <span class="subst" data-x="sior(in)">sior</span>o?” diris Aknulo.</p>
  <p>Panjo ĵetis al <span class="subst" data-x="li">ri</span> rigardon, kiu povus forigi farbon. “Mi ja estas”, <span class="subst" data-x="ŝi">ri</span> diris, per forta sudusona parolmaniero. “Ĉu <em>mi</em> estas arestita?”</p>
  <p>La du policanoj rigardis unu la alian.</p>
  <p>Aknulo ekparolis. “Ŝajne ni faris malbonan komencon. Ni identigis vian infanon kiel homon kun nenormala veturhistorio per publikaj transportiloj, kiel parton de nova proaktiva programo de leĝobeigado. Kiam ni rekonas homojn, kies veturoj estas nekutimaj aŭ kongruas kun suspektinda ŝablono, ni plu esploras.”</p>
  <p>“Atendu”, diris Panjo. “Kiel vi scias, ke mia infano uzas la municipajn transportilojn?”</p>
  <p>“Per la Rapid-Karto”, <span class="subst" data-x="li">ri</span> diris. “Ĝi spuras veturojn.”</p>
  <p>“Mi komprenas”, diris Panjo, plektante la brakojn. Plekti la brakojn estis malbona antaŭsigno ĉe <span class="subst" data-x="ŝi">ri</span>. Estis jam sufiĉe malbone, ke <span class="subst" data-x="ŝi">ri</span> ne proponis al ili tason da teo – en Panjo-lando tio estis preskaŭ devigi al ili krii tra la leterfendo – sed post kiam <span class="subst" data-x="ŝi">ri</span> plektis la brakojn, aferoj ne finiĝos bone por ili. En tiu momento mi volis iri aĉeti por <span class="subst" data-x="ŝi">ri</span> grandan bukedon da floroj.</p>
  <p>“Jen Marcus rifuzis diri al ni, kial <span class="subst" data-x="li">ri</span>aj veturoj estis tiaj, kiaj ili estis.”</p>
  <p>“Ĉu vi volas diri, ke vi pensas, ke mia infano estas teroristo, pro <span class="subst" data-x="li">ri</span>a busveturmaniero?”</p>
  <p>“Teroristoj ne estas la solaj malbonuloj, kiujn ni kaptas en ĉi tiu maniero”, diris Aknulo. “Drogvendistojn. Bandanojn. Eĉ vendejŝtelistojn, kiuj estas sufiĉe ruzaj por viziti malsaman kvartalon ĉiufoje.”</p>
  <p>“Ĉu vi pensas, ke mia infano estas drogvendisto?”</p>
  <p>“Ni ne diras tion …” Aknulo komencis diri. Panjo plaŭdis per la manoj por silentigi <span class="subst" data-x="li">ri</span>n.</p>
  <p>“Marcus, bonvolu doni al mi vian dorsosakon.”</p>
  <p>Mi faris tion.</p>
  <p>Panjo malzipis kaj trarigardis ĝin, unue turninte al ni sian dorson.</p>
  <p>“Oficistoj, mi povas nun deklari, ke ne estas drogoj, eksplodiloj aŭ aĵetoj ŝtelitaj de vendejoj en la sako de mia infano. Mi pensas, ke ni finis ĉi tie. Mi ŝatus havi la numerojn de viaj insignoj, antaŭ ol vi foriros, mi petas.”</p>
  <p>Nazmukulo rikanis al <span class="subst" data-x="ŝi">ri</span>. “<span class="subst" data-x="Sior(in)">Sior</span>o, ACLU procesas kontraŭ tricent policanoj ĉe SFPD; vi devos enviciĝi.”</p>
  <p class="steletoj">* * *</p>
  <p>Panjo faris por mi tason da teo kaj poste skoldis min, ĉar mi jam vespermanĝis, kiam mi sciis, ke <span class="subst" data-x="ŝi">ri</span> faros kikerbulajn sandviĉojn. Paĉjo venis hejmen, dum ni ankoraŭ estis ĉe la tablo, kaj Panjo kaj mi laŭvice rakontis al <span class="subst" data-x="li">ri</span>, kio okazis. <span class="subst" data-x="Li">Ri</span> skuis la kapon.</p>
  <p>“Lillian, ili nur faris sian laboron.” <span class="subst" data-x="Li">Ri</span> ankoraŭ surhavis la bluan sportjakon kaj kakian pantalonon, kiujn <span class="subst" data-x="li">ri</span> surhavis en la tagoj, dum kiuj <span class="subst" data-x="li">ri</span> konsultadis en Silicia Valo. “La mondo ne estas la sama loko kiel antaŭ unu semajno.”</p>
  <p>Panjo surtabligis sian tetason. “Drew, vi parolas ridinde. Via infano ne estas teroristo. <span class="subst" data-x="Li">Ri</span>a uzado de publikaj transportiloj ne estas kialo por polica esplorado.”</p>
  <p>Paĉjo forigis sian jakon. “Ni faras tion konstante en mia laboro. Jen kiel oni povas uzi komputilojn por trovi ĉiajn erarojn kaj anomaliojn. Oni petas al la komputilo krei ŝablonon de averaĝa datenopo en datenaro kaj poste petas al ĝi trovi, kiuj datenopoj estas plej malsimilaj al la averaĝo. Tio estas parto de io, kion oni nomas bajesa analizo, kaj ĝi ekzistas jam de jarcentoj. Sen ĝi ni ne povus forfiltri spamon …”</p>
  <p>“Do vi diras, ke laŭ vi la polico funkciu tiel fuŝe kiel mia spamfiltrilo?” mi diris.</p>
  <p>Paĉjo neniam koleriĝis, kiam mi argumentis kontraŭ <span class="subst" data-x="li">ri</span>, sed en tiu vespero mi povis vidi, kiel la streĉo suferigis <span class="subst" data-x="li">ri</span>n. Tamen, mi ne povis deteni min. Mia propra <span class="subst" data-x="patr'iĉ">patriĉ</span>o, staranta sur la flanko de la polico!</p>
  <p>“Mi diras, ke estas perfekte en ordo, ke la polico kondukas sian esploradon tiel, ke ili komencas per la datenominado, kaj poste sekvigas ĝin per krura laboro, en kiu homo intervenas por eltrovi, kial la nenormalaĵo ekzistas. Mi ne pensas, ke komputilo diru al la polico, kiun oni arestu, nur ke ĝi helpu ilin traserĉi la fojnamason por trovi nadlon.”</p>
  <p>“Tamen, enprenante ĉiujn datenojn de la transportosistemo, ili <em>kreas la fojnamason</em>”, mi diris. “Jen giganta monto da datenoj, kaj preskaŭ nenio esplorinda troviĝas en ĝi, el la vidpunkto de la polico. Ĝi estas granda malŝparo.”</p>
  <p>“Mi komprenas, ke vi ne ŝatas, ke tiu sistemo kaŭzis por vi ioman maloportunon, Marcus. Sed vi el ĉiuj homoj devus aprezi la seriozecon de la situacio. Nenio malbona okazis, ĉu? Ili eĉ veturigis vin hejmen.”</p>
  <p><em>Ili minacis sendi min al malliberejo</em>, mi pensis, sed mi povis vidi, ke ne indas diri tion.</p>
  <p>“Cetere, vi ankoraŭ ne rakontis al ni, kie diable vi estis por krei tiel nenormalan veturhistorion.”</p>
  <p>Tio haltigis min.</p>
  <p>“Mi pensis, ke vi fidas mian juĝkapablon, ke vi ne volas spioni min.” <span class="subst" data-x="Li">Ri</span> diris tion sufiĉe ofte. “Ĉu vi vere volas, ke mi klarigu ĉiun veturon, kiun mi iam faris?”</p>
  <p class="steletoj">* * *</p>
  <p>Reveninte al mia ĉambro, mi tuj konektis mian Xbox. Mi estis fiksinta la projekciilon per boltoj al la plafono, tiel ke ĝi povis projekcii sur la muro super mia lito (mi devis forpreni mian imponegan murornamaĵon el punkrokaj afiŝetoj, kiujn mi forprenis de telegraffostoj kaj gluis al grandaj folioj de blanka papero).</p>
  <p>Mi ŝaltis la Xbox kaj rigardis, kiel la bildo formiĝis sur la ekrano. Mi volis retpoŝti al Van kaj Jolu por rakonti pri la ĝenoj kun la policanoj, sed metante miajn fingrojn sur la klavaron, mi haltis denove.</p>
  <p>Sento venis sur min, sento simila al tiu, kiun mi sentis, kiam mi ekkomprenis, ke ili perfidigis mian kompatindan Salmagundi. Ĉi-foje ĝi estis la sento, ke mia amata Xnet eble elsendas la lokon de ĉiu el ĝiaj uzantoj al la DHS.</p>
  <p>Temas pri ĝuste tio, kion diris Paĉjo: <em>Oni petas al la komputilo krei ŝablonon de averaĝa datenopo en datenaro kaj poste petas al ĝi trovi, kiuj datenopoj estas plej malsimilaj al la averaĝo.</em></p>
  <p>Xnet estis sekura, ĉar ĝiaj uzantoj ne estis rekte konektitaj al Interreto. Ili saltetis de Xbox al Xbox, ĝis ili trovis unu, kiu estis konektita al Interreto, kaj tiam ili injektis sian materialon kiel neelkriptigeblajn ĉifritajn datenojn. Neniu povus vidi, kiuj el la interretaj paketoj estas de Xnet, kaj kiuj estas nur normalaj bankaj kaj retkomercaj kaj aliaj ĉifritaj komunikaĵoj. Oni ne povus eltrovi, kiuj ligis al Xnet, por ne paroli pri tio, kiuj uzas ĝin.</p>
  <p>Sed kio pri la “bajesa statistiko” de Paĉjo? Mi jam antaŭe ludis per bajesa matematiko. Darryl kaj mi iam provis krei nian propran, pli bonan spamfiltrilon, kaj kiam oni forfiltras spamon, oni bezonas bajesan matematikon. Thomas Bayes, “Bajeso”, estis brita matematikisto de la 18-a jarcento, pri kiu neniu interesiĝis, ĝis kelkcent jarojn post <span class="subst" data-x="li">ri</span>a morto, kiam komputosciencistoj ekkomprenis, ke <span class="subst" data-x="li">ri</span>a procedo por statistike analizi montojn da datenoj povos esti utilega por la inform-Himalajo de la moderna mondo.</p>
  <p>Jen parto de la funkciado de bajesa statistiko. Imagu, ke vi havas aron da spamo. Vi prenas ĉiun vorton, kiu estas en la spamo, kaj nombras, kiel ofte ĝi aperas. Tio nomiĝas “vortfrekvenca histogramo” kaj diras al vi la probablecon, ke iu aro da vortoj verŝajne estas spamo. Prenu nun amason da retmesaĝoj, kiuj ne estas spamo – en la profesio oni nomas tion “ŝinko” – kaj faru same.</p>
  <p>Atendu, ĝis nova retmesaĝo alvenos, kaj nombru la vortojn, kiuj aperas en ĝi. Tiam uzu la vortfrekvencan histogramon en la kandidata mesaĝo por kalkuli la probablecon, ke ĝi apartenas al la “spama” kolekto aŭ la “ŝinka” kolekto. Se ĝi montriĝas esti spamo, oni ŝanĝetas la spaman histogramon laŭe. Estas multaj maniero por rafini la procedon – rigardi parojn da vortoj, forĵeti malnovajn datenojn – sed jen kiel ĝi funkcias kerne. Ĝi estas unu el tiuj bonegaj simplaj ideoj, kiuj ŝajnas evidentaj, kiam oni jam aŭdis pri ili.</p>
  <p>Ĝi havas multajn aplikojn: oni povas peti al komputilo nombri la liniojn en bildo por eltrovi, ĉu ĝi pli similas al “hunda” aŭ “kata” linifrekvenca histogramo. Ĝi povas trovi pornon, bankofraŭdon, kaj flammilitojn. Utile.</p>
  <p>Kaj ĝi estis malbona novaĵo por Xnet. Imagu, ke oni observas la tutan Interreton – tion ja faras la DHS, kompreneble. Oni ne povas konstati, kiu sendas Xnet-paketojn, per ekzamenado de la enhavo de tiuj paketoj, pro ĉifrado.</p>
  <p>Sed oni <em>ja</em> povas konstati, kiu elsendas multe pli da ĉifrita trafiko ol ĉiuj aliaj. Por normala Interret-krozanto, konektita seanco estas verŝajne ĉirkaŭ 95 elcentoj da klarteksto kaj kvin elcentoj da ĉifroteksto. Se iu elsendas 95 elcentojn da ĉifroteksto, eble oni alsendus komputilokonantajn ekvivalentojn de Nazmukulo kaj Aknulo por demandi, ĉu tiu estas terorista drogvendista Xnet-uzanto.</p>
  <p>Tio okazas la tutan tempon en Ĉinio. Iu ruza ribelanto ekhavas la ideon ĉirkaŭiri la Grandan Fajromuron de Ĉinio, kiun oni uzas por cenzuri la interretan ligon de la tuta lando, per ĉifrata konekto al komputilo en iu alia lando. La Partio tie ne povas kontroli, kion la ribelanto legas: eble estas porno, aŭ instrukcioj por fari bombojn, aŭ erotikaj leteroj de <span class="subst" data-x="ri">ri</span>a koramikino en Filipinoj, aŭ politika materialo, aŭ bonaj novaĵoj pri Sciencologio. Oni ne devas scii. Sufiĉas scii, ke tiu ulo ricevas multe pli da ĉifrita trafiko ol la najbaroj. Tiam oni forsendas <span class="subst" data-x="li">ri</span>n al tendaro por deviga laboro, nur por doni ekzemplon, por ke ĉiu povu vidi, kio okazas al ruzuloj.</p>
  <p>Ĝis nun, mi pretis veti, ke Xnet estis sub la radaro de la DHS, sed tiel ne estus eterne. Kaj post tiu vespero mi ne estis certa, ke mi estas en pli bona pozicio ol ĉina ribelanto. Mi endanĝerigis ĉiujn homojn, kiuj konektiĝis al Xnet. Al la polico ne gravis, ĉu oni vere faras ion malbonan; ĝi pretis meti onin sub mikroskopon nur pro statistika nenormaleco. Kaj mi eĉ ne povus haltigi ĝin: nun, kiam Xnet funkciis, ĝi havis sian propran vivon.</p>
  <p>Mi devos ripari ĝin en iu alia maniero.</p>
  <p>Mi volis povi paroli kun Jolu pri ĉi tio. <span class="subst" data-x="Li">Ri</span> laboris ĉe interretperanto nomata Porklieno-Reto, kiu dungis <span class="subst" data-x="li">ri</span>n, kiam <span class="subst" data-x="li">ri</span> aĝis dek du, kaj <span class="subst" data-x="li">ri</span> sciis multege pli pri la reto ol mi. Se iu homo sciis, kiel teni nin ekster la malliberejo, tiu homo estis <span class="subst" data-x="li">ri</span>.</p>
  <p>Bonŝance, Van kaj Jolu kaj mi jam planis renkontiĝi por trinki kafon la sekvan vesperon post la lernejo en nia plej ŝatata ejo en la Misio. Oficiale, tio estis la ĉiusemajna kunveno de nia teamo por Haraĵuku-Frenezumo, sed kun la ludo haltigita kaj Darryl malaperinta ĝi estis pli-malpli nur ĉiusemajna plorofesto, al kiu aldoniĝis ĉiutage ĉirkaŭ ses telefonalvokoj kaj tujmesaĝoj dirantaj: “Ĉu vi fartas bone? Ĉu ĝi vere okazis?” Estus bone havi alian temon por priparoli.</p>
  <p class="steletoj">* * *</p>
  <p>“Vi deliras”, diris Vanessa. “Ĉu vi estas fakte, plene, vere, efektive freneza, aŭ kio?”</p>
  <p><span class="subst" data-x="Ŝi">Ri</span> estis veninta en la uniformo de sia <span class="subst" data-x="knab'in">knabin</span>a lernejo, ĉar <span class="subst" data-x="ŝi">ri</span> devis veturi hejmen per la longa vojo, la tutan vojon ĝis la ponto de San-Mateo kaj reen en la urbon, per naveda buseto, kiun funkciigis <span class="subst" data-x="ŝi">ri</span>a lernejo. <span class="subst" data-x="Ŝi">Ri</span> malamis vidiĝi publike en tiu uniformo, kiu estis tute laŭ <em>Sejla Mun</em>: plisita jupo kun tuniko kaj ĝisgenuaj ŝtrumpetoj. <span class="subst" data-x="Ŝi">Ri</span> estis malbonhumora, de kiam <span class="subst" data-x="ŝi">ri</span> alvenis en la kafejo, kiu estis plena de pli aĝaj pli bonstilaj malgajafektaj artstudentoj, kiuj subridaĉis en siajn laktokafojn, kiam <span class="subst" data-x="ŝi">ri</span> envenis.</p>
  <p>“Kion vi volas, ke mi faru, Van?” mi diris. Mi mem komencis agaciĝi. La lernejo estis neeltenebla nun, kiam la ludo ne funkciis, kiam Darryl mankis. La tutan tagon, dum miaj lecionoj, mi konsolis min per la penso, ke mi vidos mian teamon, aŭ la parton, kiu restis. Sed nun ni kverelis.</p>
  <p>“Mi volas, ke vi ĉesu endanĝerigi vin, M1k3y.” La haroj sur mia nuko hirtiĝis. Ni ja ĉiam uzis niajn teamajn konilojn ĉe teamkunvenoj, sed nun, kiam mia konilo estis ligita ankaŭ al mia uzado de Xnet, timigis min aŭdi ĝin elparolata en publika loko.</p>
  <p>“Ne plu uzu tiun nomon publike”, mi klakis.</p>
  <p>Van skuis la kapon. “Ĝuste pri tio mi parolas. Vi povus trovi vin en malliberejo pro ĉi tio, Marcus, kaj ne nur vi. Multaj homoj. Post tio, kio okazis al Darryl, …”</p>
  <p>“Mi faras ĉi tion por Darryl!” Artstudentoj turniĝis por rigardi nin, do mi mallaŭtigis la voĉon. “Mi faras ĉi tion, ĉar la alternativo estas lasi ilin eskapi senpune.”</p>
  <p>“Ĉu vi pensas, ke vi haltigos ilin? Vi deliras. Ili estas la registaro.”</p>
  <p>“La lando ankoraŭ estas nia”, mi diris. “Ni ankoraŭ havas la rajton fari ĉi tion.”</p>
  <p>Van aspektis, kvazaŭ <span class="subst" data-x="ŝi">ri</span> tuj ekploros. <span class="subst" data-x="Ŝi">Ri</span> profunde enspiris dufoje kaj ekstaris. “Mi ne povas fari ĝin, mi pardonpetas. Mi ne povas rigardi, kiel vi faras ĉi tion. Estas kvazaŭ spekti aŭtokolizion en tempolupeo. Vi detruos vin, kaj mi tro amas vin por rigardi tion okazi.”</p>
  <p><span class="subst" data-x="Ŝi">Ri</span> kliniĝis antaŭen kaj donis al mi furiozan brakumon kaj fortan kison sur la vango, kiu trafis la randon de mia buŝo. “Gardu vin bone, Marcus”, <span class="subst" data-x="ŝi">ri</span> diris. Mia buŝo brulis, kie <span class="subst" data-x="ŝi">ri</span>aj lipoj tuŝis ĝin. <span class="subst" data-x="Ŝi">Ri</span> donis al Jolu la saman traktadon, sed meze sur la vango. Poste <span class="subst" data-x="ŝi">ri</span> eliris.</p>
  <p>Jolu kaj mi fikse rigardis unu la alian, post kiam <span class="subst" data-x="ŝi">ri</span> foriris.</p>
  <p>Mi kovris mian vizaĝon per la manoj. “Damne”, mi diris, fine.</p>
  <p>Jolu frapetis mian dorson kaj mendis por mi novan laktokafon. “Estos bone”, <span class="subst" data-x="li">ri</span> diris.</p>
  <p>“Oni pensus, ke Van, el ĉiuj homoj, komprenos.” Duono el la familio de Van loĝis en Nord-Koreio. <span class="subst" data-x="Ŝi">Ri</span>aj <span class="subst" data-x="patr">gepatr</span>oj neniam forgesis, ke tiom da homoj vivis sub freneza diktatoro, ne povante eskapi al Usono, kiel ili faris.</p>
  <p>Jolu levis la ŝultrojn. “Eble pro tio <span class="subst" data-x="ŝi">ri</span> tiom timas. Ĉar <span class="subst" data-x="ŝi">ri</span> scias, kiel danĝera tio povas iĝi.”</p>
  <p>Mi sciis, pri kio <span class="subst" data-x="li">ri</span> parolis. Du el la <span class="subst" data-x="onkl">geonkl</span>oj de Van iris en malliberejon kaj neniam reaperis.</p>
  <p>“Jes …”, mi diris.</p>
  <p>“Do kial vi ne estis en Xnet hieraŭ vespere?”</p>
  <p>Mi ĝojis pro la ŝanĝo de temo. Mi klarigis al <span class="subst" data-x="li">ri</span> ĉion, la bajesajn aferojn kaj mian timon, ke ni ne povos plu uzadi Xnet, kiel ni faris ĝis nun, sen esti kaptitaj. <span class="subst" data-x="Li">Ri</span> aŭskultis pensoplene.</p>
  <p>“Mi komprenas, kion vi diras. La problemo estas, ke se estas tro da ĉifritaĵoj en ies interretkonekto, tiu homo elstaras kiel nenormala. Tamen, se oni ne ĉifras, estas facile por la malbonuloj spioni onin.”</p>
  <p>“Jes”, mi diris. “Mi cerbumis la tutan tagon por trovi solvon. Eble ni povus malrapidigi la konekton, disvastigi ĝin tra pli da kontoj …”</p>
  <p>“Tio ne funkcius”, <span class="subst" data-x="li">ri</span> diris. “Por sufiĉe malrapidigi ĝin, por ke ĝi malaperu en la bruo, oni devus praktike malŝalti la reton, kio ne estas akceptebla.”</p>
  <p>“Vi pravas”, mi diris. “Sed kion alian ni povas fari?”</p>
  <p>“Se ni ŝanĝus la difinon de <em>normala</em>?”</p>
  <p>Kaj jen kial Jolu dungiĝis por labori ĉe Porklieno, kiam <span class="subst" data-x="li">ri</span> aĝis 12. Se oni donas al <span class="subst" data-x="li">ri</span> problemon kun du malbonaj solvoj, <span class="subst" data-x="li">ri</span> trovas trian tute malsaman solvon bazitan sur forĵetado de ĉiuj oniaj antaŭsupozoj. Mi kapjesis verve. “Daŭrigu!”</p>
  <p>“Se la averaĝa Interret-uzanto en San-Francisko havus <em>multe</em> pli da ĉifritaĵoj en sia averaĝa tago ĉe Interreto? Se ni povus ŝanĝi la proporcion, tiel ke ĝi pli similu al kvindek elcentoj da klarteksto kaj kvindek elcentoj da ĉifroteksto, tiam la uzantoj, kiuj peras por Xnet, aspektus tute normale.”</p>
  <p>“Sed kiel ni farus tion? La homoj ja ne sufiĉe zorgas pri sia privateco por krozi la reton per ĉifrata ligo. Ili ne komprenas, kiel gravas, se spionoj scias, pri kio ili guglas.”</p>
  <p>“Jes, sed retpaĝoj estas malgrandaj kvantoj da trafiko. Se ni aranĝus, ke homoj rutine elŝutu kelkajn grandegajn ĉifritajn dosierojn ĉiutage, tio kreus tiom da ĉifroteksto kiel miloj da retpaĝoj.”</p>
  <p>“Vi parolas pri indienet”, mi diris.</p>
  <p>“Vi kaptis la aludon”, <span class="subst" data-x="li">ri</span> diris.</p>
  <p>indienet – tutminuskle, ĉiam – estis tio, kio igis Porklieno-Reton unu el la plej sukcesaj sendependaj retservoj de la mondo. En tiu epoko, kiam la grandaj muzikeldonejoj komencis procesi kontraŭ siaj fanoj, ĉar tiuj elŝutis ilian muzikon, multaj el la sendependaj eldonejoj kaj ties artistoj konsterniĝis. Kiel oni povas profiti, procesante kontraŭ siaj klientoj?</p>
  <p>La fondinto de Porklieno-Reto havis la solvon: <span class="subst" data-x="ŝi">ri</span> proponis kontrakton al ĉiu muzikgrupo, kiu volis kunagi kun siaj fanoj anstataŭ batali kontraŭ ili. Se oni rajtigis al Porklieno distribui onian muzikon al siaj klientoj, ĝi donis al oni parton de la kotizoj surbaze de tio, kiel populara estis la muziko. Por sendependa muzikisto la granda problemo ne estas piratado, sed obskureco: neniu sufiĉe zorgas pri oniaj melodioj eĉ por ŝteli ilin.</p>
  <p>Tio funkciis. Centoj da sendependaj grupoj kaj eldonejoj kontraktis kun Porklieno, kaj ju pli da muziko estis, des pli la fanoj transiris al Porklieno por siaj retkonektoj, kaj des pli da mono estis por la muzikistoj. Post malpli ol unu jaro la retservo havis cent mil novajn klientojn, kaj nun ĝi havis milionon: pli ol duonon de la rapidaj retkonektoj en la urbo.</p>
  <p>“Reviziado de la indienet-programaro atendas en mia taskaro jam de monatoj”, diris Jolu. “Oni faris la originalajn programojn rapide kaj senzorge; oni povus fari ilin multe pli efikaj per iometa da peno. Sed mi ne havis sufiĉe da tempo. Unu el la prioritataj farendaĵoj estas ĉifri la konektojn, nur ĉar Trudy ŝatas tion.” Trudy Doo estis la fondinto de Porklieno. <span class="subst" data-x="Ŝi">Ri</span> estis malnova legendulo de san-franciska punkmuziko, la kantistino/ĉefo de la anarki-feminista grupo Speedwhores, kaj <span class="subst" data-x="ŝi">ri</span> tre entuziasmis pri privateco. Mi povis plene kredi, ke <span class="subst" data-x="ŝi">ri</span> volus sian muzikoservon ĉifrata pro la ĝenerala principo.</p>
  <p>“Ĉu estos malfacile? Mi volas diri, kiel longe daŭrus la laboro?”</p>
  <p>“Nu, estas amaso da kriptoprogramaro libere elŝutebla, kompreneble”, diris Jolu. <span class="subst" data-x="Li">Ri</span> faris la aferojn, kiujn <span class="subst" data-x="li">ri</span> ĉiam faris, kiam <span class="subst" data-x="li">ri</span> ekcerbumis pri interesa programara problemo: rigardi en foran distancon, marteladi per la polmoj sur la tablo, plaŭdigante la kafon en la subtasojn. Mi volis ridi: eble ĉio estis detruita kaj fuŝa kaj timiga, sed Jolu faros tiun programon.</p>
  <p>“Ĉu mi povas helpi?”</p>
  <p><span class="subst" data-x="Li">Ri</span> rigardis min. “Kial? Ĉu vi pensas, ke mi ne kapablas?”</p>
  <p>“Kiel?”</p>
  <p>“Mi volas diri: vi faris la tutan Xnet-aferon sen eĉ diri al mi. Sen paroli kun mi. Mi havis la impreson, ke vi ne bezonas mian helpon pri tiaj aferoj.”</p>
  <p>Tio haltigis min. “Kiel?” mi diris denove. Jolu aspektis nun tute kolere. Estis evidente, ke tio ĉagrenis <span class="subst" data-x="li">ri</span>n de longa tempo. “Jolu …”</p>
  <p><span class="subst" data-x="Li">Ri</span> rigardis min, kaj mi povis vidi, ke <span class="subst" data-x="li">ri</span> koleregis. Kiel mi ne rimarkis tion? Damne, mi estis tia idioto kelkfoje. “Vidu, la afero ne estas tiel grava …” per kio <span class="subst" data-x="li">ri</span> evidente celis, ke ĝi estas gravega “… sed, vidu, vi neniam eĉ <em>demandis</em>. Mi malamas la DHS. Darryl estis ankaŭ mia amiko. Mi povus vere helpi pri ĝi.”</p>
  <p>Mi volis meti mian kapon inter la genuojn. “Aŭskultu, Jolu, mi faris tion tre stulte. Mi faris ĝin je ĉirkaŭ la dua matene. Mi frenezis, kiam tio okazis. Mi …” Mi ne povis klarigi ĝin. Jes, <span class="subst" data-x="li">ri</span> pravis, kaj jen la problemo. Estis la dua matene, sed mi povus paroli pri ĝi kun Jolu la sekvan tagon aŭ la tagon post tio. Mi ne faris tion, ĉar mi sciis, kion <span class="subst" data-x="li">ri</span> diros: ke ĝi estas malbela truko, ke mi devos pripensi ĉion pli bone. Jolu ĉiam cerbumis por ŝanĝi miajn ideojn de la dua matene en veran programaron, sed la aferoj, kiujn <span class="subst" data-x="li">ri</span> elpensis, ĉiam diferencis iom de tio, kion mi elpensis. Mi volis la projekton nur por mi. Mi arde volis esti M1k3y.</p>
  <p>“Mi petas pardonon”, mi diris finfine. “Mi sincere petas pardonon. Vi tute pravas. Mi ektimis nur kaj faris ion stultan. Mi ege bezonas vian helpon. Mi ne povus sukcesigi ĝin sen vi.”</p>
  <p>“Ĉu vi estas sincera?”</p>
  <p>“Kompreneble mi estas sincera”, mi diris. “Vi estas la plej bona programisto, kiun mi konas. Vi estas vera geniulo, Jolu. Estus por mi honoro, se vi helpus min pri ĉi tio.”</p>
  <p><span class="subst" data-x="Li">Ri</span> marteladis per la fingroj denove. “Nur estas tiel … vi scias. Vi estas la gvidanto. Van estas la inteligentulo. Darryl estas … <span class="subst" data-x="Li">Ri</span> estis via viculo, tiu, kiu organizis ĉion, kiu zorgis pri la detaloj. Esti la programisto, jen <em>mia</em> rolo. Ŝajnis, ke vi diris, ke vi ne bezonas min.”</p>
  <p>“Ho ve, mi estas tiel idiota. Jolu, vi estas la plej bone kvalifikita homo, kiun mi konas, por fari ĉi tion. Mi tre tre …”</p>
  <p>“Jes, jam bone. Haltu nun. Sufiĉas. Mi kredas vin. Ni ja ĉiuj perturbiĝis lastatempe. Do, jes, kompreneble vi povas helpi. Verŝajne ni povos eĉ pagi vin. Mi havas etan buĝeteron por kontraktaj programistoj.”</p>
  <p>“Ĉu vere?” Neniu jam pagis min por programi.</p>
  <p>“Certe. Vi verŝajne estas sufiĉe bona por meriti ĝin.” <span class="subst" data-x="Li">Ri</span> larĝe ridetis kaj bategis mian ŝultron. Jolu estas nepostulema, normale; jen kial mi tiom ektimis pro <span class="subst" data-x="li">ri</span>.</p>
  <p>Mi pagis la kafojn, kaj ni eliris. Mi alvokis miajn <span class="subst" data-x="patr">gepatr</span>ojn kaj sciigis al ili, kion mi faros. La panjo de Jolu insistis fari sandviĉojn por ni. Ni ŝlosis nin en la ĉambro de Jolu kun ties komputilo kaj la programaro por indienet, kaj ni ekiris en unu el la grandaj maratonaj programadsesioj de la historio. Kiam la familio de Jolu enlitiĝis ĉirkaŭ la dekunua kaj duono, ni povis forkapti la kafmaŝinon en <span class="subst" data-x="li">ri</span>an ĉambron kaj drogi nin per la magiaj kafsemoj.</p>
  <p>Se vi neniam programis komputilon, vi faru iam. Nenio en la tuta mondo similas al tio. Kiam oni programas komputilon, ĝi faras <em>precize</em>, kiel oni ordonas al ĝi. Estas kvazaŭ fasoni maŝinon – iun ajn maŝinon, ekzemple aŭton, kranon, gasĉarniron por pordo – per matematiko kaj instrukcioj. Estas mirinde en la vera senco de tiu vorto: kiel mirindaĵo aŭ miraklo.</p>
  <p>Komputilo estas la plej komplika maŝino, kiun vi iam uzos. Ĝi estas farita el miliardoj da mikrominiaturaj transistoroj, kiujn oni povas agordi por ruli iun ajn programon, kiun oni povas elpensi. Sed kiam oni sidiĝas ĉe la klavaro kaj tajpas linion de programo, tiuj transistoroj faras, kiel oni ordonas al ili.</p>
  <p>La plej multaj el ni neniam konstruos aŭton. Preskaŭ neniu el ni kreos aviadsistemon. Fasonos konstruaĵon. Planos urbon.</p>
  <p>Tiuj estas komplikaj maŝinoj, tiuj aferoj, kaj ili estas eksterlimaj por homoj kiel vi kaj mi. Sed komputilo estas, eble, dekoble pli komplika, kaj ĝi dancos laŭ via fajfilo. Vi povas lerni fari simplan programon en unu posttagmezo. Komencu per lingvo kiel Pitono, kiun oni kreis por doni al neprogramistoj pli facilan manieron dancigi la maŝinon laŭ siaj fajfiloj. Eĉ se vi programos dum nur unu tago, unu posttagmezo, vi devos fari tion. Komputiloj povas superregi nin, aŭ ili povas malpezigi nian laboron; se vi volas regi viajn maŝinojn, vi devas lerni programi.</p>
  <p>Ni amase programis en tiu nokto.</p>
</section>

  </body>
</html>
