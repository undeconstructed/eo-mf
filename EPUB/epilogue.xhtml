<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - epilogo</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="epilogue">
  <h2>Epilogo</h2>
  <p>Barbara telefonis al mi en la oficejo dum la semajnfino de la 4-a de julio. Mi ne estis la sola, kiu venis en la laborejon en tiu feria semajnfino, sed mi estis la sola, kies senkulpigo estis, ke mia tagliberiga programo ne permesus al mi forlasi la urbon.</p>
  <p>Fine ili konviktis min pro la ŝtelo de la telefono de Masha. Ĉu vi povas kredi tion? La akuzanto interkonsentis kun mia juristo forviŝi ĉiujn akuzojn, kiuj rilatis al “elektronika terorismo” kaj “instigo al perturboj”, interŝanĝe por tio, ke mi konfesu kulpon pri la Malgrava Ŝtelo. Mi ricevis tri monatojn en tagliberiga programo ĉe duonvoja domo por junaj krimintoj en la Misio. Mi dormis en la duonvoja domo, dividante dormejon kun aro da veraj krimuloj, bandanoj kaj droguloj, iom da veraj frenezuloj. Dum la tago mi estis “libera” por eliri kaj labori ĉe mia “posteno”.</p>
  <p>“Marcus, ili ellasas <span class="subst" data-x="ŝi">ri</span>n”, <span class="subst" data-x="ŝi">ri</span> diris.</p>
  <p>“Kiun?”</p>
  <p>“Johnstone, Carrie Johnstone”, <span class="subst" data-x="ŝi">ri</span> diris. “La fermita armea tribunalo liberigis <span class="subst" data-x="ŝi">ri</span>n de ĉia kulpo. La dosiero estas sigelita. <span class="subst" data-x="Ŝi">Ri</span> revenos al aktiva deĵoro. Oni sendas <span class="subst" data-x="ŝi">ri</span>n al Irako.”</p>
  <p>Carrie Johnstone estis la nomo de la ino kun severa harfasono. Tio riveliĝis dum la preparaj kunsidoj en la Supera Kortumo de Kalifornio, sed jen preskaŭ ĉio, kio riveliĝis. <span class="subst" data-x="Ŝi">Ri</span> rifuzis diri ion ajn pri tio, de kiu <span class="subst" data-x="ŝi">ri</span> ricevis ordonojn, kion <span class="subst" data-x="ŝi">ri</span> faris, kiujn oni malliberigis, kaj kial. <span class="subst" data-x="Ŝi">Ri</span> nur sidadis, tute silente, tagon post tago, en la tribunalo.</p>
  <p>Dume la federaciaj instancoj kriadis kaj insultadis pri la “unuflanka, kontraŭleĝa” fermo de la instalaĵo sur Trezor-Insulo fare de la Ŝtatestro kaj la elĵeto de federaciaj policanoj el San-Francisko fare de la Urbestro. Multaj el tiuj policanoj troviĝis en ŝtataj malliberejoj, kune kun la gardistoj de Gitmo-sur-Maro.</p>
  <p>Kaj tiam, en unu tago, venis nenia deklaro de la Blanka Domo, nenio de la ŝtata kapitolo. Kaj en la sekva tago okazis seka, streĉita gazetara konferenco, kune farita, sur la ŝtuparo de la sidejo de la Ŝtatestro, dum kiu la ĉefo de la DHS kaj la ŝtatestro anoncis sian “interkompreniĝon”.</p>
  <p>La DHS starigos fermitan armean tribunalon por esplori “eventualajn erarajn decidojn” faritajn post la atako kontraŭ la Golfa Ponto. La tribunalo aplikos ĉiun disponeblan rimedon por certigi, ke krimaj agoj estu ĝuste punitaj. Interŝanĝe, la regado de DHS-operacioj en Kalifornio funkcios tra la Ŝtata Senato, kiu havos la povon fermi, inspekti aŭ reprioritatigi ĉian hejmlandan sekurecon en la ŝtato.</p>
  <p>La muĝo de la raportistoj estis surdiga, kaj Barbara faris la unuan demandon. “<span class="subst" data-x="Sior(iĉ)">Sior</span>o Ŝtatestro, kun ĉia ŝuldata respekto: ni havas nerefuteblan pruvon en formo de filmo, ke Marcus Yallow, civitano de ĉi tiu ŝtato, naskita ĉi tie, suferis simulatan ekzekuton fare de DHS-oficistoj, kiuj ŝajne agis laŭ ordonoj el la Blanka Domo. Ĉu la Ŝtato vere volas forlasi ĉian ŝajnigon de justeco por siaj civitanoj fronte al kontraŭleĝa, barbara <em>torturo</em>?” <span class="subst" data-x="Ŝi">Ri</span>a voĉo tremis, sed ne rompiĝis.</p>
  <p>La Ŝtatestro dismetis la manojn. “La armeaj tribunaloj atingos justecon. Se <span class="subst" data-x="sior(iĉ)">sior</span>o Yallow – aŭ iu alia persono, kiu havas motivon kritiki la Departementon de Hejmlanda Sekureco – deziras plian justecon, <span class="subst" data-x="li">ri</span> rajtas, kompreneble, procesi por ĉia kompenso, kiu estas ŝuldata al <span class="subst" data-x="li">ri</span> de la federacia registaro.”</p>
  <p>Ĝuste tion mi faris. Pli ol dudek mil civilaj procesoj estis registritaj kontraŭ la DHS en la semajno post la anonco de la Ŝtatestro. Mian traktis ACLU, kiu oficiale petis ricevi la konkludojn de la fermitaj armeaj tribunaloj. Ĝis nun la civilaj tribunaloj ŝajnis subteni tiujn petojn.</p>
  <p>Sed ĉi tion mi ne enkalkulis.</p>
  <p>“<span class="subst" data-x="Ŝi">Ri</span> eskapis tute senpune?”</p>
  <p>“La gazetara komuniko ne diras multon. ‘Post diligenta ekzamenado de la eventoj en San-Francisko kaj en la speciala kontraŭterora retenejo sur Trezor-Insulo, la konkludo de ĉi tiu tribunalo estas, ke la agado de <span class="subst" data-x="sior(in)">sior</span>o Johnstone ne postulas pluan disciplinadon.’ Jen tiu vorto ‘plua’ – kvazaŭ oni estus jam puninta <span class="subst" data-x="ŝi">ri</span>n.”</p>
  <p>Mi ronkis. Mi sonĝis pri Carrie Johnstone preskaŭ ĉiunokte, de kiam mi ellasiĝis el Gitmo-sur-Maro. Mi vidis <span class="subst" data-x="ŝi">ri</span>an vizaĝon proksimiĝi al mia, tiun mordminacan rideton, kiam <span class="subst" data-x="ŝi">ri</span> diris al la homo, ke <span class="subst" data-x="li">ri</span> donu al mi “trinkaĵon”.</p>
  <p>“Marcus …” diris Barbara, sed mi interrompis <span class="subst" data-x="ŝi">ri</span>n.</p>
  <p>“Estas bone. Jam bone. Mi faros filmeton pri ĉi tio. Mi produktos ĝin dum la semajnfino. Lundo estas granda tago por virusaj filmetoj. Ĉiuj revenos de la feria semajnfino, serĉos ion amuzan por plusendi en sia lernejo aŭ oficejo.”</p>
  <p>Mi vizitis psikiatron dufoje semajne kiel parton de mia aranĝo ĉe la duonvoja domo. Kiam mi ne plu rigardis tion kiel specon de puno, ĝi estis bona. <span class="subst" data-x="Li">Ri</span> helpis min koncentriĝi pri utilaj, kreaj aferoj, kiam mi estis ĉagrenita, anstataŭ lasi al aferoj forronĝi min. La filmetoj helpis.</p>
  <p>“Mi devas ekiri”, mi diris, forte glutante por forpeli la emocion el mia voĉo.</p>
  <p>“Atentu pri vi, Marcus”, diris Barbara.</p>
  <p>Ange brakumis min de malantaŭe, kiam mi remetis la aŭskultilon. “Mi ĵus legis pri ĝi en la reto”, <span class="subst" data-x="ŝi">ri</span> diris. <span class="subst" data-x="Ŝi">Ri</span> legis milionon da novaĵoservoj, elŝutante ilin per legilo, kiu ensuĉis raportojn tiel rapide, kiel ili publikiĝis. <span class="subst" data-x="Ŝi">Ri</span> estis nia oficiala blogisto, kaj <span class="subst" data-x="ŝi">ri</span> faris tion bone, eltondante la interesajn raportojn kaj ĵetante ilin en la reton kiel rapidkuiristo plenumanta matenmanĝajn mendojn.</p>
  <p>Mi turnis min inter <span class="subst" data-x="ŝi">ri</span>aj brakoj, tiel ke mi brakumis <span class="subst" data-x="ŝi">ri</span>n de antaŭe. Se paroli vere, ni ne multe laboris en tiu tago. Mi ne rajtis esti ekster la duonvoja domo post la vespermanĝo, kaj <span class="subst" data-x="ŝi">ri</span> ne povis viziti min tie. Ni vidis nin en la oficejo, sed normale estis multaj aliaj homoj tie, kio iom malhelpis niajn brakumojn. Esti solaj en la oficejo dum tuta tago estis troa tento. Cetere estis varmege kaj humide, kio signifis, ke ni estis ambaŭ vestitaj per T-ĉemizo kaj ŝorto, kun multe da haŭta kontakto, kiam ni laboris apude.</p>
  <p>“Mi faros filmeton”, mi diris. “Mi volas publikigi ĝin hodiaŭ.”</p>
  <p>“Bone”, <span class="subst" data-x="ŝi">ri</span> diris. “Ni eku.”</p>
  <p>Ange voĉlegis la gazetaran komunikon. Mi faris etan monologon, sinkronigitan kun la fama filmaĵo de mi sur la akvotabulo, kun okuloj sovaĝaj en la kruela lumo de la kamerao, larmoj fluantaj sur la vizaĝo, haroj implikitaj kaj makulitaj per vomaĵo.</p>
  <p>“Jen mi. Mi estas sur akvotabulo, torturate en simulata ekzekuto. Ĉi tiun torturon direktas homo nomata Carrie Johnstone. <span class="subst" data-x="Ŝi">Ri</span> laboras por la registaro. Vi eble memoras <span class="subst" data-x="ŝi">ri</span>n el ĉi tiu filmeto.”</p>
  <p>Mi ŝaltis al la filmeto de Johnstone kaj Kurt Rooney. “Jen Johnstone kaj la Ŝtatsekretario Kurt Rooney, la ĉefa strategiisto de la Prezidanto.”</p>
  <p><em>“La lando ne amas tiun urbon. Kiel ili vidas ĝin, ĝi estas Sodomo kaj Gomoro el gejoj kaj ateistoj, kiuj meritas putri en la infero. La landon interesas, kion oni pensas en San-Francisko, nur ĉar tie oni havis la bonŝancon esti eksplodigita inferen de iuj islamaj teroristoj.”</em></p>
  <p>“<span class="subst" data-x="Li">Ri</span> parolas pri la urbo, en kiu mi loĝas. Laŭ la lasta kalkulo, 4215 el miaj najbaroj estis mortigitaj en la tago, pri kiu <span class="subst" data-x="li">ri</span> parolas. Sed kelkaj eble ne estis mortigitaj. Kelkaj malaperis en la saman malliberejon, en kiu mi estis torturata. Kelkaj <span class="subst" data-x="patr">gepatr</span>oj, <span class="subst" data-x="frat">gefrat</span>oj, infanoj kaj amantoj neniam revidos siajn amatojn – ĉar ili estis sekrete malliberigitaj en kontraŭleĝa malliberejo tuj apud ni en la Golfo de San-Francisko. Oni sendis ilin eksterlanden. La registroj estis detalaj, sed Carrie Johnstone havas la ĉifroŝlosilojn.” Mi reŝaltis al Carrie Johnstone, la filmaĵo de <span class="subst" data-x="ŝi">ri</span> sidanta ĉe la direktorara tablo kun Rooney, ridante.</p>
  <p>Tiam mi enmiksis filmaĵon de la aresto de Johnstone. “Kiam oni arestis <span class="subst" data-x="ŝi">ri</span>n, mi pensis, ke ni ricevos justecon. Ĉiuj homoj, kiujn <span class="subst" data-x="ŝi">ri</span> rompis kaj malaperigis. Sed la prezidanto …” Mi ŝaltis al foto de <span class="subst" data-x="li">ri</span> ridanta kaj ludanta golfon dum unu el siaj multaj ferioj “… kaj <span class="subst" data-x="li">ri</span>a Ĉefa Strategiisto …” kaj jen bildo de Rooney premanta la manon de fifama terorisma gvidanto, kiu iam estis sur “nia flanko” “… intervenis. Oni sendis <span class="subst" data-x="ŝi">ri</span>n al sekreta armea tribunalo, kaj ĵus tiu tribunalo deklaris <span class="subst" data-x="ŝi">ri</span>n senkulpa. Iel ili vidis nenion malbonan en la tuta afero.”</p>
  <p>Mi enmiksis fotomuntaĵon de la centoj da bildoj de malliberuloj en la ĉeloj, kiun Barbara publikigis en la retpaĝoj de la <em>Golfa Gardisto</em> en la tago, en kiu ni liberiĝis. “Ni elektis tiujn homojn. Ni pagas iliajn salajrojn. Ili devus esti sur nia flanko. Ili devus defendi niajn liberojn. Sed tiuj homoj” – serio da fotoj de Johnstone kaj la aliaj, kiujn oni sendis al la tribunalo – “perfidis nin. Ĝis la balotado restas kvar monatoj. Tio estas longa tempo. Sufiĉe, por ke vi povu eliri por trovi kvin el viaj najbaroj – kvin homojn, kiuj rezignis pri voĉdonado, ĉar ilia elekto estas ‘neniu el tiuj nomitaj supre’.</p>
  <p>“Parolu kun viaj najbaroj. Ili promesu, ke ili voĉdonos. Ili promesu, ke ili reprenos nian landon de la torturistoj kaj brutaloj. La homoj, kiuj ridis pri miaj amikoj, dum ili kuŝis en siaj novaj tomboj sur la grundo de la haveno. Ili promesu, ke ili parolos kun siaj najbaroj.</p>
  <p>“La plej multaj el ni elektas neniun el tiuj nomitaj supre. Tio ne funkcias. Oni devas elekti. Elektu liberecon.</p>
  <p>“Mia nomo estas Marcus Yallow. Mi estas torturita de mia lando, sed mi ankoraŭ amas la vivon ĉi tie. Mi aĝas dek sep. Mi volas kreski en libera lando. Mi volas vivi en libera lando.”</p>
  <p>Mi dissolvis en la emblemon de la retejo. Ange konstruis ĝin, kun helpo de Jolu, kiu akiris por ni ĉe Porklieno ĉian senpagan gastigadon, kiun ni iam povos bezoni.</p>
  <p>La oficejo estis interesa loko. Teknike ni nomiĝis Koalicio de Voĉdonantoj por Libera Usono, sed ĉiuj nomis nin la Xnet-anoj. La organizaĵo – bonfara senprofita – estis kunfondita de Barbara kaj kelkaj juristaj amikoj de <span class="subst" data-x="ŝi">ri</span> tuj post la liberigo de Trezor-Insulo. La financadon komencis kelkaj tekfirmaaj milionuloj, kiuj apenaŭ povis kredi, ke aro da junaj programistoj piedbatis la pugon de la DHS. Kelkfoje ili petis nin veturi laŭ la duoninsulo ĝis Sablo-Monteta Strato, kie estis ĉiuj entreprenaj kapitalistoj, kaj prezenti pri la teknologio de Xnet. Ĉirkaŭ iksiliono da ekfirmaoj klopodis profiti per Xnet.</p>
  <p>Nu, kiel ajn – mi tute ne devis okupiĝi pri tio, kaj mi ricevis skribotablon kaj oficejon kun vendeja fronto tuj ĉe Valencia Strato, kie ni disdonis KD-ojn de Paranoja Xbox kaj okazigis sesiojn pri farado de pli bonaj antenoj por sendrata reto. Surpriza nombro da averaĝuloj vizitis nin por persone donaci aŭ aparataron (oni povas ruli Paranojan Linukson sur preskaŭ io ajn, ne nur Xbox Universal) aŭ kontantan monon. Ili amis nin.</p>
  <p>La granda plano estis lanĉi nian propran LAR-on en septembro, akurate por la balotado, kaj por vere ligi ĝin kun tio, ke voĉdonantoj registru sin kaj venu al la balotejoj. Nur 42 elcentoj de usonanoj venis al la balotejoj por la lasta balotado – nevoĉdonintoj havis grandan plimulton. Mi konstante provis venigi Darryl kaj Van al unu el niaj planaj sesioj, sed ili konstante malakceptis. Ili pasigis multe da tempo kune, sed Van insistis, ke tio estas tute neromantika. Darryl ne volis multe paroli al mi, kvankam <span class="subst" data-x="li">ri</span> sendis al mi longajn retmesaĝojn pri preskaŭ ĉio ajn, kio ne rilatis al Van aŭ terorismo aŭ malliberejo.</p>
  <p>Ange premegis mian manon. “Dio, mi tiom malamas tiun inon”, <span class="subst" data-x="ŝi">ri</span> diris.</p>
  <p>Mi kapjesis. “Jen ankoraŭ unu fiaĵo, kiun ĉi tiu lando faris al Irako”, mi diris. “Se oni sendus <span class="subst" data-x="ŝi">ri</span>n al mia urbo, mi verŝajne iĝus teroristo.”</p>
  <p>“Vi ja iĝis teroristo, kiam oni sendis <span class="subst" data-x="ŝi">ri</span>n al via urbo.”</p>
  <p>“Efektive”, mi diris.</p>
  <p>“Ĉu vi iros al la aŭskulto pri <span class="subst" data-x="sior(in)">sior</span>o Gálvez je lundo?”</p>
  <p>“Nepre.” Mi prezentis Ange al <span class="subst" data-x="sior(in)">sior</span>o Gálvez antaŭ du semajnoj, kiam mia malnova instruisto invitis min por vespermanĝo. La instruista sindikato akiris por <span class="subst" data-x="ŝi">ri</span> aŭskulton antaŭ la direktoraro de la Unuiĝinta Lerneja Distrikto por argumenti, ke <span class="subst" data-x="ŝi">ri</span> rericevu sian antaŭan postenon. Oni diris, ke Fred Benson revenos el sia (frua) emeriteco por atesti kontraŭ <span class="subst" data-x="ŝi">ri</span>. Mi antaŭĝojis revidi <span class="subst" data-x="sior(in)">sior</span>on Gálvez.</p>
  <p>“Ĉu vi volas iri aĉeti buriton?”</p>
  <p>“Nepre.”</p>
  <p>“Mi prenu mian spicigan ŝprucbotelon”, <span class="subst" data-x="ŝi">ri</span> diris.</p>
  <p>Mi kontrolis mian retpoŝton ankoraŭ unu fojon – mian retpoŝton ĉe la Piratpartio, kiu ankoraŭ ricevis kelkajn mesaĝojn de malnovaj Xnet-anoj, kiuj ankoraŭ ne trovis mian adreson ĉe la Koalicio de Voĉdonantoj.</p>
  <p>La lasta mesaĝo estis de forĵetebla retadreso de unu el la novaj brazilaj anonimigiloj.</p>
  <p><code>&gt; Mi trovis <span class="subst" data-x="ŝi">ri</span>n. Dankon. Vi ne diris, ke <span class="subst" data-x="ŝi">ri</span> estas tiel pimpa.</code></p>
  <p>“De kiu venis <em>tio</em>?”</p>
  <p>Mi ridis. “De Zeb”, mi diris. “Ĉu vi memoras Zeb? Mi donis al <span class="subst" data-x="li">ri</span> la retadreson de Masha. Mi kalkulis, se ili ambaŭ vivas subtere, ne estus malbone prezenti unu al la alia.”</p>
  <p>“<span class="subst" data-x="Li">Ri</span> opinias, ke Masha estas <em>alloga</em>?”</p>
  <p>“Indulgu la homon. Evidente <span class="subst" data-x="li">ri</span>a menso estas tordita de la cirkonstancoj.”</p>
  <p>“Kaj via?”</p>
  <p>“Mia?”</p>
  <p>“Jes – ĉu via menso estas tordita de la cirkonstancoj?”</p>
  <p>Mi tenis Ange je brakolongo kaj rigardis <span class="subst" data-x="ŝi">ri</span>n de malsupre ĝis supre ĝis malsupre. Mi tenis <span class="subst" data-x="ŝi">ri</span>ajn vangojn kaj rigardis tra <span class="subst" data-x="ŝi">ri</span>aj dikkadraj okulvitroj en <span class="subst" data-x="ŝi">ri</span>ajn grandajn, friponajn, klinitajn okulojn. Mi tiris miajn fingrojn tra <span class="subst" data-x="ŝi">ri</span>aj haroj.</p>
  <p>“Ange, mi neniam pensis pli klare en mia tuta vivo.”</p>
  <p><span class="subst" data-x="Ŝi">Ri</span> kisis min tiam, kaj mi kisis <span class="subst" data-x="ŝi">ri</span>n returne, kaj daŭris iom, ĝis ni eliris por tiu burito.</p>
</section>

  </body>
</html>
