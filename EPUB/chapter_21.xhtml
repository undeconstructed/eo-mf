<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 21</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_21">
  <h2>Ĉapitro 21</h2>
  <p>Ili lasis min kaj Barbara solaj en la ĉambro tiam, kaj mi uzis la funkciantan duŝilon por lavi min – mi subite sentis min embarasate, kovrite per piso kaj vomaĵo. Kiam mi estis fininta, Barbara ploris.</p>
  <p>“Viaj <span class="subst" data-x="patr">gepatr</span>oj …” <span class="subst" data-x="ŝi">ri</span> komencis.</p>
  <p>Mi sentis min, kvazaŭ mi vomus denove. Ho dio, miaj kompatindaj <span class="subst" data-x="patr">gepatr</span>oj. Kion ili devis travivi.</p>
  <p>“Ĉu ili estas ĉi tie?”</p>
  <p>“Ne”, <span class="subst" data-x="ŝi">ri</span> diris. “Estas komplike”, <span class="subst" data-x="ŝi">ri</span> diris.</p>
  <p>“Kio?”</p>
  <p>“Vi ankoraŭ estas arestita, Marcus. Kiel ĉiuj homoj ĉi tie. Oni ne povas simple enkuri kaj ĵetmalfermi la pordojn. Ĉiuj homoj devos traktiĝi per la sistemo por kriminala justico. Tio povos daŭri … nu, ĝi povos daŭri monatojn.”</p>
  <p>“Mi devos resti ĉi tie dum <em>monatoj</em>?”</p>
  <p><span class="subst" data-x="Ŝi">Ri</span> ektenis miajn manojn. “Ne, mi pensas, ke ni povos konduki vin antaŭ tribunalon kaj kaŭcii vin sufiĉe rapide. Sed ‘sufiĉe rapide’ estas relativa termino. Mi ne atendas, ke io okazos hodiaŭ. Kaj ne estos tiel, kiel tiuj homoj faris ĝin. Estos humane. Estos veraj manĝaĵoj. Nenia pridemandado. Vizitoj de via familio.</p>
  <p>“Nur ĉar la DHS elĵetiĝis, tio ne signifas, ke vi povos simple eliri de ĉi tie. Kio okazis ĉi tie, estas, ke ni forigas la bizaran version de la justica sistemo, kiun ili starigis, kaj anstataŭigas ĝin per la malnova sistemo. La sistemo kun juĝistoj, nefermitaj procesoj kaj juristoj.</p>
  <p>“Do ni povas peti, ke oni transigu vin al junula malliberejo sur la ĉeftero, sed, Marcus, tiuj ejoj povas esti vere malagrablaj. Vere tre malagrablaj. Ĉi tie eble estas la plej bona loko por vi, ĝis ni povos kaŭcii vin.”</p>
  <p>Kaŭcii min. Kompreneble. Mi estis krimulo. Oni ankoraŭ ne akuzis min, sed certe ili povos elpensi multajn akuzojn. Estis praktike kontraŭleĝe nur pensi malpurajn pensojn pri la registaro.</p>
  <p><span class="subst" data-x="Ŝi">Ri</span> premis miajn manojn denove. “Estas aĉe, sed jen kiel devas esti. La ĉefa afero estas, ke ĝi <em>finiĝis</em>. La Ŝtatestro elĵetis la DHS el la Ŝtato, malkonstruis ĉiun kontrolopunkton. La Prokuroro ordonis aresti ĉiujn leĝobeigajn oficistojn, kiuj okupiĝis pri ‘streĉa pridemandado’ kaj sekretaj enkarcerigoj. Ili iros en malliberejon, Marcus, kaj pro tio, kion vi faris.”</p>
  <p>Mi sentis nenion. Mi aŭdis la vortojn, sed ili apenaŭ havis sencon. Iel, ĝi finiĝis, sed ĝi ne finiĝis.</p>
  <p>“Aŭskultu”, <span class="subst" data-x="ŝi">ri</span> diris. “Ni verŝajne havas unu aŭ du horojn, ĝis ĉio normaliĝos, antaŭ ol ili revenos por enŝlosi vin denove. Kion vi volas fari? Ĉu promeni sur la plaĝo? Ĉu manĝi ion? Tiuj homoj havis mirindan ĉambron por stabanoj – ni priserĉis ĝin survoje. Ĉiuflanke gastronome.”</p>
  <p>Finfine jen demando, kiun mi povis respondi. “Mi volas trovi Ange. Mi volas trovi Darryl.”</p>
  <p class="steletoj">* * *</p>
  <p>Mi provis uzi komputilon, kiun mi trovis, por serĉi iliajn ĉelnumerojn, sed ĝi postulis pasvorton, do restis por ni nenio krom marŝi laŭ la koridoroj kaj elkrii iliajn nomojn. Malantaŭ la ĉelpordoj malliberuloj rekriis al ni, aŭ ploris, aŭ petegis, ke ni ellasu ilin. Ili ne komprenis, kio ĵus okazis, ne povis vidi siajn iamajn gardistojn pelataj al la dokoj en plastaj katenoj, forkondukataj de kaliforniaj policanoj.</p>
  <p>“Ange!” mi vokis super la bruo. “Ange Carvelli! Darryl Glover! Jen Marcus!”</p>
  <p>Ni jam marŝis la tutan longon de la ĉelobloko, kaj ili ne respondis. Mi volis plori. Oni forportis ilin eksterlanden – ili estis en Sirio, aŭ eĉ pli malbone. Mi neniam revidos ilin.</p>
  <p>Mi sidiĝis, apogis min al la koridora muro kaj metis la vizaĝon en la manojn. Mi vidis la vizaĝon de la ino kun severa harfasono, vidis <span class="subst" data-x="ŝi">ri</span>n ridetaĉi, dum <span class="subst" data-x="ŝi">ri</span> postulis mian uzantonomon. <span class="subst" data-x="Ŝi">Ri</span> faris ĉi tion. <span class="subst" data-x="Ŝi">Ri</span> iros en malliberejon pro ĝi, sed tio ne sufiĉis. Kiam mi revidos <span class="subst" data-x="ŝi">ri</span>n, mi eble mortigos <span class="subst" data-x="ŝi">ri</span>n, mi pensis. <span class="subst" data-x="Ŝi">Ri</span> meritas tion.</p>
  <p>“Venu”, diris Barbara. “Venu, Marcus. Ne malesperu. Oni povas plu iri ĉi tie. Venu.”</p>
  <p><span class="subst" data-x="Ŝi">Ri</span> pravis. Ĉiuj pordoj, kiujn ni jam preterpasis en la ĉelobloko, estis malnovaj, rustiĝintaj, datiĝantaj de la tempo, kiam oni konstruis la bazon. Sed ĉe la fino de la koridoro malfermiĝis nova altsekureca pordo, dika kiel vortaro. Ni tire malfermis ĝin kaj paŝis en la malluman koridoron preter ĝi.</p>
  <p>Tie troviĝis ankoraŭ kvar ĉelpordoj, pordoj sen strikodoj. Sur ĉiu estis fiksita elektronika klavareto.</p>
  <p>“Darryl?” mi diris. “Ange?”</p>
  <p>“Marcus?”</p>
  <p>Tio estis Ange, kiu vokis al mi de malantaŭ la plej fora pordo. Ange, mia Ange, mia anĝelo.</p>
  <p>“Ange!” mi kriis. “Jen mi, jen mi!”</p>
  <p>“Ho Dio, Marcus”, <span class="subst" data-x="ŝi">ri</span> eldiris, kaj poste estis nur ploretado.</p>
  <p>Mi bategis sur la aliajn pordojn. “Darryl! Darryl, ĉu vi estas tie?”</p>
  <p>“Mi estas ĉi tie.” La voĉo estis tre eta, kaj tre raŭka. “Mi estas ĉi tie. Mi tre petas pardonon. Mi petas. Mi petas pardonon.”</p>
  <p><span class="subst" data-x="Li">Ri</span> sonis … rompite. Frakasite.</p>
  <p>“Jen mi, D”, mi diris, apogante min al <span class="subst" data-x="li">ri</span>a pordo. “Jen Marcus. Ĉio finiĝis – ili arestis la gardistojn. Ili elĵetis la Departementon de Hejmlanda Sekureco. Ni ricevos procesojn, nefermitajn procesojn. Kaj ni povos atesti kontraŭ <em>ili</em>.”</p>
  <p>“Mi petas pardonon”, <span class="subst" data-x="li">ri</span> diris. “Mi petas. Mi petas pardonon.”</p>
  <p>La kaliforniaj policanoj alvenis tiam al la pordo. Ili ankoraŭ filmadis per sia kamerao. “<span class="subst" data-x="Sior(in)">Sior</span>o Stratford?” diris unu. <span class="subst" data-x="Li">Ri</span>a vizaĝŝirmilo estis levita, kaj <span class="subst" data-x="li">ri</span> aspektis kiel iu ajn policano, ne kiel mia savanto. Kiel iu veninta por enŝlosi min.</p>
  <p>“Kapitano Sánchez”, diris Barbara. “Ni trovis du el la pli gravaj malliberuloj ĉi tie. Mi volas vidi ilin ellasitaj kaj mem inspekti ilin.”</p>
  <p>“<span class="subst" data-x="Sior(in)">Sior</span>o, ni ankoraŭ ne havas kodojn por malfermi tiujn pordojn”, <span class="subst" data-x="li">ri</span> diris.</p>
  <p><span class="subst" data-x="Ŝi">Ri</span> levis la manon. “Tia ne estis la aranĝo. Mi ricevu kompletan aliron al ĉi tiu instalaĵo. La ordono venis rekte de la Ŝtatestro, <span class="subst" data-x="sior(iĉ)">sior</span>o. Ni ne moviĝos, ĝis vi malfermos tiujn ĉelojn.” <span class="subst" data-x="Ŝi">Ri</span>a vizaĝo estis tute glata, sen ia spuro de kompromisemo. Kion <span class="subst" data-x="ŝi">ri</span> parolis, tion <span class="subst" data-x="ŝi">ri</span> volis.</p>
  <p>La Kapitano aspektis, kvazaŭ <span class="subst" data-x="li">ri</span> bezonis dormon. <span class="subst" data-x="Li">Ri</span> grimacis. “Mi vidos, kion mi povas fari”, <span class="subst" data-x="li">ri</span> diris.</p>
  <p class="steletoj">* * *</p>
  <p>Ili sukcesis malfermi la ĉelojn, finfine, post ĉirkaŭ duono de horo. Necesis tri provoj, sed fine ili entajpis la ĝustajn kodojn, komparante ilin kun la rofidoj sur la identigaj insignoj, kiujn ili forprenis de la arestitaj gardistoj.</p>
  <p>Ili malfermis la ĉelon de Ange unue. <span class="subst" data-x="Ŝi">Ri</span> estis vestita per malsanuleja kitelo, nefermita malantaŭe, kaj <span class="subst" data-x="ŝi">ri</span>a ĉelo estis eĉ pli nuda, ol estis mia – nur vataĵo ĉiuflanke, nenia lavujo aŭ lito, nenia lumo. <span class="subst" data-x="Ŝi">Ri</span> elvenis palpebrumante en la koridoron, kaj la polica kamerao enfokusigis <span class="subst" data-x="ŝi">ri</span>n, kun la helaj lumoj en <span class="subst" data-x="ŝi">ri</span>a vizaĝo. Barbara paŝis protekteme inter ni kaj ĝi. Ange paŝis necerte el sia ĉelo, trenante la piedojn. Io estis malĝusta en <span class="subst" data-x="ŝi">ri</span>aj okuloj, en <span class="subst" data-x="ŝi">ri</span>a vizaĝo. <span class="subst" data-x="Ŝi">Ri</span> ploris, sed estis io alia.</p>
  <p>“Ili drogis min”, <span class="subst" data-x="ŝi">ri</span> diris. “Kiam mi ne ĉesis krii, postulante juriston.”</p>
  <p>Tiam mi brakumis <span class="subst" data-x="ŝi">ri</span>n. <span class="subst" data-x="Ŝi">Ri</span> duonfalis, sed ankaŭ <span class="subst" data-x="ŝi">ri</span> brakumis min. <span class="subst" data-x="Ŝi">Ri</span> odoris rance kaj ŝvite, kaj mi ne odoris pli bone. Mi volis neniam ellasi <span class="subst" data-x="ŝi">ri</span>n.</p>
  <p>Jen kiam ili malfermis la ĉelon de Darryl.</p>
  <p><span class="subst" data-x="Li">Ri</span> estis disŝirinta sian malsanulejan kitelon el papero. <span class="subst" data-x="Li">Ri</span> estis buliĝinta, nuda, en la malantaŭo de la ĉelo, kaŝante sin de la kamerao kaj nia rigardado. Mi kuris al <span class="subst" data-x="li">ri</span>.</p>
  <p>“D”, mi flustris en <span class="subst" data-x="li">ri</span>an orelon. “D, jen mi. Jen Marcus. Ĉio finiĝis. La gardistoj estas arestitaj. Oni kaŭcios nin. Ni iros hejmen.”</p>
  <p><span class="subst" data-x="Li">Ri</span> tremis kaj forte fermis la okulojn. “Mi petas pardonon”, <span class="subst" data-x="li">ri</span> flustris, kaj forturnis la vizaĝon.</p>
  <p>Ili forkondukis min tiam, unu policano en kiraso kaj Barbara. Ili rekondukis min al mia ĉelo kaj ŝlosis la pordon, kaj jen kie mi pasigis la nokton.</p>
  <p class="steletoj">* * *</p>
  <p>Pri la veturo al la tribunalo mi ne multe memoras. Mi estis katenita al kvin aliaj malliberuloj, kiuj ĉiuj estis tie dum multe pli longa tempo ol mi. Unu parolis nur la araban – <span class="subst" data-x="li">ri</span> estis maljuna iĉo, kaj <span class="subst" data-x="li">ri</span> tremis. Ĉiuj aliaj estis junaj. Mi estis la sola blankhaŭtulo. Kiam oni gregigis nin sur la ferdeko de la pramŝipo, mi vidis, ke preskaŭ ĉiuj sur Trezor-Insulo havis ian nuancon de bruna haŭto.</p>
  <p>Mi estis tie dum nur unu nokto, sed tio estis jam tro longa. Pluvetis sur nin, kio normale instigus min kuntiri la ŝultrojn kaj rigardi la teron, sed hodiaŭ mi faris kiel ĉiuj aliaj, levante la vizaĝon al la nefinia griza ĉielo, ĝuegante la pikantan malsekon, dum ni rapidis trans la golfon al la pramŝipa kajo.</p>
  <p>Ili forveturigis nin en busoj. La katenoj maloportunigis la grimpadon en la busojn, kaj daŭris longan tempon enbusigi ĉiujn. Neniu ĝeniĝis. Ni ne baraktis por solvi la geometrian problemon de ses homoj, unu ĉeno, mallarĝa trairejo inter la sidlokoj; ni nur ĉirkaŭrigardis al la urbo ĉirkaŭ ni, al la konstruaĵoj sur la monteto.</p>
  <p>Mi povis pensi nur pri trovado de Darryl kaj Ange, sed neniu el ili estis videbla. La homamaso estis granda, kaj ni ne rajtis libere moviĝi tra ĝi. La ŝtataj policanoj, kiuj direktis nin, estis sufiĉe mildaj, sed ili tamen estis grandaj, kirasitaj kaj armitaj. Mi konstante kredis ekvidi Darryl inter la homoj, sed ĉiufoje estis iu alia kun tiu sama batita, kuntirita aspekto, kiun <span class="subst" data-x="li">ri</span> havis en sia ĉelo. <span class="subst" data-x="Li">Ri</span> ne estis la sola rompita homo.</p>
  <p>Ĉe la tribunalo ili marŝigis nin en pridemandajn ĉambrojn en niaj kunkatenitaj grupoj. Juristo de ACLU registris informojn pri ni kaj metis al ni kelkajn demandojn – kiam estis mia vico, <span class="subst" data-x="ŝi">ri</span> ridetis kaj salutis min per mia nomo – kaj poste kondukis nin en la tribunalan ĉambron antaŭ la juĝiston. Tiu surhavis veran talaron kaj ŝajnis en bona humoro.</p>
  <p>Ŝajne estis interkonsentite, ke ĉiu, kiu havas familianon por deponi kaŭcion, povas liberiĝi, kaj ĉiuj aliaj sendiĝos al malliberejo. La juristo de ACLU multe parolis al la juĝisto, petante ankoraŭ kelkajn horojn, dum oni trovas la familiojn de la malliberuloj kaj kondukas ilin al la tribunalejo. La juĝisto estis indulgema, sed kiam mi komprenis, ke kelkaj el tiuj homoj estis enŝlositaj, de kiam la ponto eksplodis, konsiderataj de siaj familioj kiel mortintaj, sen proceso, pridemandataj, izolataj, torturataj … mi volis nur mem rompi la ĉenojn kaj liberigi ĉiujn.</p>
  <p>Kiam mi estis kondukita antaŭ la juĝiston, <span class="subst" data-x="li">ri</span> rigardis suben al mi kaj forigis siajn okulvitrojn. <span class="subst" data-x="Li">Ri</span> aspektis lace. La juristo de ACLU aspektis lace. La persekutistoj aspektis lace. Malantaŭ mi aŭdiĝis ekzumo de konversacio, kiam persekutisto anoncis mian nomon. La juĝisto frapis unufoje per sia martelo, sen forpreni de mi sian rigardon. <span class="subst" data-x="Li">Ri</span> frotis la okulojn.</p>
  <p>“<span class="subst" data-x="Sior(iĉ)">Sior</span>o Yallow,” <span class="subst" data-x="li">ri</span> diris, “la akuzantoj identigis vin kiel fuĝoriskon. Mi kredas, ke ili levas validan punkton. Vi certe havas pli da – kiel diri – <em>historio</em> ol la aliaj homoj ĉi tie. Mi tentiĝas malliberigi vin ĝis proceso, kiom ajn da kaŭcio viaj <span class="subst" data-x="patr">gepatr</span>oj pretas deponi.”</p>
  <p>Mia juristo komencis diri ion, sed la juĝisto silentigis <span class="subst" data-x="ŝi">ri</span>n per alrigardo. <span class="subst" data-x="Li">Ri</span> frotis la okulojn.</p>
  <p>“Ĉu vi volas diri ion?”</p>
  <p>“Mi havis ŝancon por forkuri”, mi diris. “Antaŭ unu semajno. Iu proponis forveturigi min, eligi min el la urbo, helpi min konstrui novan identecon. Anstataŭe mi ŝtelis <span class="subst" data-x="ŝi">ri</span>an telefonon, eskapis de nia kamiono, kaj forkuris. Mi donis <span class="subst" data-x="ŝi">ri</span>an telefonon – kiu enhavis atestaĵon pri mia amiko, Darryl Glover – al ĵurnalisto kaj kaŝis min ĉi tie, en la urbo.”</p>
  <p>“Ĉu vi ŝtelis telefonon?”</p>
  <p>“Mi decidis, ke mi ne povas forkuri. Ke mi devas alfronti la justicon – ke mia libereco valoras neniom, dum mi estas serĉata, dum la urbon ankoraŭ regas la DHS. Dum miaj amikoj ankoraŭ estas malliberuloj. Ke libereco por mi ne estas tiel grava kiel libera lando.”</p>
  <p>“Sed vi ja ŝtelis telefonon.”</p>
  <p>Mi kapjesis. “Jes. Mi planas redoni ĝin, se iam mi trovos la koncernan junulinon.”</p>
  <p>“Nu, dankon pro tiu parolado, <span class="subst" data-x="sior(iĉ)">sior</span>o Yallow. Vi estas elokventa junulo.” <span class="subst" data-x="Li">Ri</span> fiksrigardis la akuzanton. “Iuj dirus, ke ankaŭ tre kuraĝa junulo. Certa filmeto aperis en la novaĵoj hodiaŭ matene. Ĝi sugestas, ke vi havis bonan motivon por eviti la aŭtoritatojn. Konsidere tion, kaj vian paroladeton ĉi tie, mi permesas kaŭcion, sed mi ankaŭ petas al la akuzanto aldoni akuzon de Malgrava Ŝtelo, rilate la telefonon. Pro tio mi atendas ankoraŭ 50 mil dolarojn da kaŭcio.”</p>
  <p><span class="subst" data-x="Li">Ri</span> frapis denove per sia martelo, kaj mia juristo premis mian manon.</p>
  <p><span class="subst" data-x="Li">Ri</span> rigardis suben al mi denove kaj alĝustigis siajn okulvitrojn. <span class="subst" data-x="Li">Ri</span> havis harskvametojn sur la ŝultroj de sia talaro. Aldoniĝis iomete pli, kiam <span class="subst" data-x="li">ri</span>aj okulvitroj tuŝis <span class="subst" data-x="li">ri</span>an dratecajn, buklajn harojn.</p>
  <p>“Vi povas nun foriri. Kondutu bone.”</p>
  <p class="steletoj">* * *</p>
  <p>Mi turnis min por foriri, kaj iu ekkaptis min. Tio estis Paĉjo. <span class="subst" data-x="Li">Ri</span> laŭvorte forlevis min de la tero, brakumante min tiel forte, ke miaj ripoj knaris. <span class="subst" data-x="Li">Ri</span> brakumis min tiel, kiel mi memoris el la tempo, kiam mi estis infaneto, kiam <span class="subst" data-x="li">ri</span> turnadis min en ridigaj, vomigaj aviadilaj ludoj, kiuj finiĝis per tio, ke <span class="subst" data-x="li">ri</span> ĵetis min en la aeron kaj kaptis min kaj premis min ĝuste tiel, tiel forte, ke preskaŭ doloris.</p>
  <p>Pli milda paro de manoj eltiris min el <span class="subst" data-x="li">ri</span>aj brakoj. Panjo. <span class="subst" data-x="Ŝi">Ri</span> tenis min je brakolongo dum momento, serĉante ion en mia vizaĝo, dirante nenion, kun larmoj fluantaj sur la vizaĝo. <span class="subst" data-x="Ŝi">Ri</span> ridetis, kaj <span class="subst" data-x="ŝi">ri</span>a rideto ŝanĝiĝis en ekploreton, kaj tiam ankaŭ <span class="subst" data-x="ŝi">ri</span> tenadis min, kaj la brakoj de Paĉjo ĉirkaŭis nin ambaŭ.</p>
  <p>Kiam ili ellasis min, mi finfine sukcesis diri ion. “Darryl?”</p>
  <p>“<span class="subst" data-x="Li">Ri</span>a <span class="subst" data-x="patr'iĉ">patriĉ</span>o renkontis min en alia loko. <span class="subst" data-x="Li">Ri</span> estas en la malsanulejo.”</p>
  <p>“Kiam mi povos vidi <span class="subst" data-x="li">ri</span>n?”</p>
  <p>“Tio estos nia sekva halto”, diris Paĉjo. <span class="subst" data-x="Li">Ri</span> aspektis serioze. “<span class="subst" data-x="Li">Ri</span> ne …” <span class="subst" data-x="Li">Ri</span> haltis. “Ili diras, ke <span class="subst" data-x="li">ri</span> reboniĝos”, <span class="subst" data-x="li">ri</span> diris. <span class="subst" data-x="Li">Ri</span>a voĉo blokiĝis.</p>
  <p>“Kio pri Ange?”</p>
  <p>“<span class="subst" data-x="Ŝi">Ri</span>a <span class="subst" data-x="patr'in">patrin</span>o veturigis <span class="subst" data-x="ŝi">ri</span>n hejmen. <span class="subst" data-x="Ŝi">Ri</span> volis atendi vin ĉi tie, sed …”</p>
  <p>Mi komprenis. Mi sentis nun, ke mi bone komprenas, kiel devas senti sin la familioj de ĉiuj homoj, kiuj estis forŝlositaj. La tribunalejo estis plena de larmoj kaj brakumoj, kaj eĉ la persekutistoj ne povis ĉesigi tion.</p>
  <p>“Ni iru vidi Darryl”, mi diris. “Kaj ĉu mi rajtas prunti vian telefonon?”</p>
  <p>Mi vokis al Ange survoje al la malsanulejo, en kiu oni tenis Darryl – la Ĝenerala Malsanulejo de San-Francisko, nelonge laŭ la strato de ni – kaj aranĝis renkonti <span class="subst" data-x="ŝi">ri</span>n post la vespermanĝo. <span class="subst" data-x="Ŝi">Ri</span> parolis per hasta flustro. <span class="subst" data-x="Ŝi">Ri</span>a <span class="subst" data-x="patr'in">patrin</span>o ankoraŭ ne decidis, ĉu puni <span class="subst" data-x="ŝi">ri</span>n, sed Ange ne volis tro postuli de la fatalo.</p>
  <p>Du ŝtataj policanoj staris en la koridoro, kie Darryl estis tenata. Ili fortenis legion da raportistoj, kiuj staris piedpinte por vidi preter ili kaj fari fotojn. La fulmoj brilis en niajn okulojn kiel stroboskopo, kaj mi skuis la kapon por denove klare vidi. Miaj <span class="subst" data-x="patr">gepatr</span>oj kunportis por mi purajn vestojn, kaj mi revestis min en la malantaŭo de la aŭto, sed mi ankoraŭ sentis min malpura, eĉ lavinte min en la necesejo de la tribunalejo.</p>
  <p>Kelkaj raportistoj vokis mian nomon. Ho jes, ĝuste: mi estas nun fama. Ankaŭ la ŝtataj policanoj rigardis al mi – aŭ ili rekonis mian vizaĝon, aŭ ili aŭdis mian nomon, kiam la raportistoj vokis ĝin.</p>
  <p>La <span class="subst" data-x="patr'iĉ">patriĉ</span>o de Darryl renkontis nin ĉe la pordo de <span class="subst" data-x="li">ri</span>a ĉambro, parolante per flustro tro mallaŭta por esti aŭdata de la raportistoj. <span class="subst" data-x="Li">Ri</span> estis civile vestita, per la ĝinzo kaj pulovero, pri kiuj mi normale pensis, pensante pri <span class="subst" data-x="li">ri</span>, sed <span class="subst" data-x="li">ri</span>aj servorubandoj estis fiksitaj al <span class="subst" data-x="li">ri</span>a brusto.</p>
  <p>“<span class="subst" data-x="Li">Ri</span> dormas”, <span class="subst" data-x="li">ri</span> diris. “<span class="subst" data-x="Li">Ri</span> vekiĝis antaŭ iom da tempo kaj komencis plori. <span class="subst" data-x="Li">Ri</span> ne ĉesis plori. Oni donis al <span class="subst" data-x="li">ri</span> ion por helpi <span class="subst" data-x="li">ri</span>n dormi.”</p>
  <p>Ni sekvis <span class="subst" data-x="li">ri</span>n en la ĉambron, kaj tie estis Darryl, kun la haroj puraj kaj kombitaj, dormante kun malfermita buŝo. Ia blankaĵo troviĝis en la anguloj de <span class="subst" data-x="li">ri</span>a buŝo. <span class="subst" data-x="Li">Ri</span> havis duonprivatan ĉambron, kaj en la alia lito estis malpli juna arabaspekta iĉo, aĝanta kvardek iom. Mi rekonis <span class="subst" data-x="li">ri</span>n kiel la homon, al kiu mi estis katenita, kiam ni revenis de Trezor-Insulo. Ni svingis la manojn unu al la alia, embarasite.</p>
  <p>Tiam mi returnis min al Darryl. Mi prenis <span class="subst" data-x="li">ri</span>an manon. <span class="subst" data-x="Li">Ri</span>aj ungoj estis forronĝitaj ĝis la karno. <span class="subst" data-x="Li">Ri</span> mordis la ungojn, kiam <span class="subst" data-x="li">ri</span> estis juna, sed <span class="subst" data-x="li">ri</span> malkutimiĝis, kiam ni venis al la duagrada lernejo. Mi kredas, ke Van konvinkis <span class="subst" data-x="li">ri</span>n ĉesi, dirante al <span class="subst" data-x="li">ri</span>, kiel naŭze estis, ke <span class="subst" data-x="li">ri</span> havis la fingrojn en la buŝo la tutan tempon.</p>
  <p>Mi aŭdis miajn <span class="subst" data-x="patr">gepatr</span>ojn kaj la paĉjon de Darryl retiriĝi, fermante la kurtenojn ĉirkaŭ ni. Mi kuŝigis mian vizaĝon apud <span class="subst" data-x="li">ri</span>a sur la kapkuseno. <span class="subst" data-x="Li">Ri</span> havis disvagantan, senordan barbon, kiu pensigis min pri Zeb.</p>
  <p>“Hej, D”, mi diris. “Vi transvivis. Vi refortiĝos.”</p>
  <p><span class="subst" data-x="Li">Ri</span> ronkis iomete. Mi preskaŭ diris, “Mi amas vin”, frazon, kiun mi diris al nur unu nefamiliano en mia tuta vivo, frazon, kiu sonus strange, se mi dirus ĝin al alia iĉo. Fine mi nur premis <span class="subst" data-x="li">ri</span>an manon denove. Kompatinda Darryl.</p>
</section>

  </body>
</html>
