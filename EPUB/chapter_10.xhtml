<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 10</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_10">
  <h2>Ĉapitro 10</h2>
  <p>Kion vi farus, se vi trovus, ke estas spiono inter vi? Vi povus denunci <span class="subst" data-x="li">ri</span>n, starigi <span class="subst" data-x="li">ri</span>n ĉe la muron kaj forigi <span class="subst" data-x="li">ri</span>n. Sed tiam eble venus alia spiono inter vin, kaj la nova spiono estus pli singarda ol la antaŭa kaj eble ne kaptiĝus tiel facile.</p>
  <p>Jen pli bona plano: komenci interkapti la komunikojn de la spiono kaj doni al <span class="subst" data-x="li">ri</span> kaj <span class="subst" data-x="li">ri</span>aj mastroj misinformojn. Supozu, ke <span class="subst" data-x="li">ri</span>aj mastroj ordonas al <span class="subst" data-x="li">ri</span> kolekti informojn pri viaj moviĝoj. Lasu al <span class="subst" data-x="li">ri</span> sekvi vin ĉien kaj fari tiom da notoj, kiom <span class="subst" data-x="li">ri</span> volas, sed malfermu la kovertojn, kiujn <span class="subst" data-x="li">ri</span> resendas al sia ĉefsidejo, kaj anstataŭigu <span class="subst" data-x="li">ri</span>an raporton pri viaj moviĝoj per fikcia raporto. Se vi volas, vi povas ŝajnigi <span class="subst" data-x="li">ri</span>n malkonstanta kaj nefidinda, por ke ili senigu sin je <span class="subst" data-x="li">ri</span>. Vi povas fabriki krizojn, kiuj eble igos unu flankon aŭ la alian malkaŝi la identecojn de aliaj spionoj. Mallonge, vi regas ilin.</p>
  <p>Tio nomiĝas interul-atako, kaj se oni pensas pri ĝi, ĝi estas tre timinda. Iu, kiu interulas viajn komunikojn, povas trompi vin en mil manieroj.</p>
  <p>Kompreneble ekzistas bonega maniero por protekti sin kontraŭ interul-atako: per ĉifroj. Kun ĉifroj ne gravas, ĉu la malamiko povas vidi viajn mesaĝojn, ĉar <span class="subst" data-x="li">ri</span> ne povas malĉifri ilin, ŝanĝi ilin kaj plusendi ilin. Jen unu el la ĉefaj kialoj por uzi ĉifrojn.</p>
  <p>Sed memoru: por ke ĉifroj funkciu, vi devas havi ŝlosilojn por la homoj, al kiuj vi volas paroli. Vi kaj via kunlaboranto devas havi kelkajn komunajn sekretojn, ŝlosilojn, kiujn vi uzos por ĉifri kaj malĉifri la mesaĝojn, por ke interuloj estu forbaritaj.</p>
  <p>Kaj de tie venas la ideo pri publikaj ŝlosiloj. Ĝi estas iom malfacila, sed ĝi estas ankaŭ mirinde eleganta.</p>
  <p>En publikŝlosila ĉifrosistemo, ĉiu uzanto ricevas du ŝlosilojn. Tiuj estas longaj signoĉenoj el matematikaĵoj, kaj ili havas preskaŭ magian propraĵon: kion oni miksas per unu ŝlosilo, tion la alia ŝlosilo povas malmiksi, kaj inverse. Plie, ili estas la <em>solaj</em> ŝlosiloj, kiuj povas tion fari: se vi povas malmiksi mesaĝon per unu ŝlosilo, vi <em>scias</em>, ke ĝi estis miksita per la alia (kaj inverse).</p>
  <p>Do vi prenas unu el tiuj ŝlosiloj (ne gravas, kiun) kaj vi <em>publikigas</em> ĝin. Vi igas ĝin tute <em>malsekreta</em>. Vi volas, ke ĉiu en la mondo sciu, kio ĝi estas. Pro evidenta kialo, oni nomas tion via “publika ŝlosilo”.</p>
  <p>La alian ŝlosilon vi kaŝas en la plej mallumaj anguloj de via menso. Vi protektas ĝin per via vivo. Vi neniam lasas al iu ajn ekscii, kio ĝi estas. Tio nomiĝas via “privata ŝlosilo”. (Kia surprizo.)</p>
  <p>Imagu nun, ke vi estas spiono kaj volas paroli kun viaj ĉefoj. Ilia publika ŝlosilo estas konata de ĉiuj. Via publika ŝlosilo estas konata de ĉiuj. Neniu scias vian privatan ŝlosilon krom vi. Neniu scias ilian privatan ŝlosilon krom ili.</p>
  <p>Vi volas sendi al ili mesaĝon. Unue vi ĉifras ĝin per via privata ŝlosilo. Vi povus simple forsendi tiun mesaĝon, kaj ĝi funkcius pli-malpli, ĉar ili scius, kiam la mesaĝo alvenos, ke ĝi venis de vi. Kiel? Ĉar, se ili povas malĉifri ĝin per via publika ŝlosilo, ĝi povas esti ĉifrita <em>nur</em> per via privata ŝlosilo. Jen la ekvivalento de sigelo aŭ subskribo ĉe la fino de mesaĝo. Ĝi diras: “Mi skribis ĉi tion, kaj neniu alia. Neniu povis tuŝaĉi ĝin aŭ ŝanĝi ĝin.”</p>
  <p>Bedaŭrinde, tio ne gardos vian mesaĝon <em>sekreta</em>. La kialo estas, ke via publika ŝlosilo estas bone konata (tiel devas esti, aŭ vi povus sendi mesaĝojn nur al tiuj malmultaj homoj, kiuj havas vian publikan ŝlosilon). Ĉiuj, kiuj interkaptas la mesaĝon, povas legi ĝin. Ili ne povas ŝanĝi ĝin kaj ŝajnigi, ke ĝi venis de vi. Tamen, se vi ne volas, ke homoj sciu, kion vi diras, vi bezonas pli bonan solvon.</p>
  <p>Do, anstataŭ ĉifri la mesaĝon nur per via privata ŝlosilo, vi ĉifras ĝin <em>ankaŭ</em> per la publika ŝlosilo de via ĉefo. Ĝi estas nun duoble ŝlosita. La unua seruro – la publika ŝlosilo de la ĉefo – malfermiĝas nur en kombino kun la privata ŝlosilo de via ĉefo. La dua seruro – via privata ŝlosilo – malfermiĝas nur per via publika ŝlosilo. Kiam viaj ĉefoj ricevas la mesaĝon, ili malŝlosas ĝin per ambaŭ ŝlosiloj, kaj tiam ili scias certe, ke: (a) vi skribis ĝin, kaj (b) nur ili povas legi ĝin.</p>
  <p>Tio estas tute bonega. En la tago, en kiu mi eksciis pri ĝi, Darryl kaj mi tuj interŝanĝis ŝlosilojn kaj dum monatoj ni ridaĉis kaj frotis al ni la manojn, interŝanĝante niajn ŝtatnivelajn sekretajn mesaĝojn pri tio, kie ni renkontiĝos post la lernejo kaj ĉu Van iam rimarkos <span class="subst" data-x="li">ri</span>n.</p>
  <p>Tamen, se vi volas kompreni sekurecon, vi devas pripensi la plej paranojajn eblojn. Ekzemple, kio okazus, se mi trompus vin, pensigante vin, ke <em>mia</em> publika ŝlosilo estas la publika ŝlosilo de via ĉefo? Vi ĉifrus la mesaĝojn per via privata ŝlosilo kaj mia publika ŝlosilo. Mi malĉifrus ĝin, legus ĝin, reĉifrus ĝin per la <em>vera</em> publika ŝlosilo de via ĉefo kaj plusendus ĝin. Laŭ ĉio, kion scias via ĉefo, neniu krom vi povis skribi la mesaĝon, kaj neniu krom <span class="subst" data-x="li">ri</span> povis legi ĝin.</p>
  <p>Dume mi sidas en la mezo, kiel dika araneo en sia reto, kaj ĉiuj viaj sekretoj apartenas al mi.</p>
  <p>Nu, la plej facila maniero eviti tion estas tre vaste reklami vian publikan ŝlosilon. Se estas <em>tre</em> facile por iu ajn ekscii vian veran ŝlosilon, interul-atako estas des pli malfacila. Sed imagu! Konatigi aferojn estas same malfacile kiel sekretigi ilin. Pripensu: kiom da bilionoj da dolaroj oni elspezas por reklamoj pri ŝampuo kaj aliaj stultaĵoj, nur por certigi, ke kiel eble plej multaj homoj sciu pri io, pri kio iu reklamisto volas, ke ili sciu pri ĝi?</p>
  <p>Sed jen malpli multekosta maniero eviti interulojn: fidoreto. Antaŭ ol vi forlasas la ĉefsidejon, supozu, ke vi kaj viaj ĉefoj sidiĝas ĉe kafo kaj diras inter vi reciproke viajn ŝlosilojn. Ne plu interuloj! Vi estas tute certa, kies ŝlosilojn vi havas, ĉar vi ricevis ilin en la proprajn manojn.</p>
  <p>Ĝis tiu punkto, ĉio estas bona. Sed tiu procedo havas naturan limon: kun kiom da homoj vi povas fizike renkontiĝi kaj interŝanĝi ŝlosilojn? Kiom da horoj en la tago vi volas dediĉi al agado ekvivalenta al skribi propran telefonlibron? Kiuj el tiuj homoj pretas dediĉi tiom da tempo al vi?</p>
  <p>Pensi pri tio kiel pri telefonlibro helpas. La mondo iam estis loko kun multaj telefonlibroj, kaj kiam oni bezonis numeron, oni povis serĉi ĝin en la libro. Sed por multaj el la numeroj, kiujn oni volis uzi en tipa tago, aŭ oni sciis ĝin parkere, aŭ oni povis demandi pri ĝi al iu alia. Eĉ hodiaŭ, kiam mi survojas kun mia poŝtelefono, mi kutimas demandi al Jolu aŭ Darryl, ĉu ili havas la numeron, kiun mi serĉas. Tiel estas pli rapide kaj facile ol serĉi en la reto, kaj ili estas ankaŭ pli fidindaj. Se Jolu havas numeron, mi fidas <span class="subst" data-x="li">ri</span>n, do mi fidas ankaŭ la numeron. Tio nomiĝas “transira fido”: fido, kiu transiras tra la reto de niaj rilatoj.</p>
  <p>Fidoreto estas pli granda versio de tio. Supozu, ke mi renkontiĝas kun Jolu kaj ricevas <span class="subst" data-x="li">ri</span>an ŝlosilon. Mi povas meti ĝin en mian “ŝlosilaron”: aron da ŝlosiloj, kiujn mi subskribis per mia privata ŝlosilo. Tio signifas, ke vi povas malŝlosi ĝin per mia publika ŝlosilo kaj scii certe, ke mi – aŭ iu kun mia ŝlosilo, almenaŭ – asertas, ke “tiu ŝlosilo apartenas al tiu homo”.</p>
  <p>Do mi donas al vi mian ŝlosilaron, kaj, se vi fidas al mi, ke mi efektive renkontis kaj kontrolis ĉiujn ŝlosilojn en ĝi, vi povas transpreni ĝin kaj aldoni ĝin al via ŝlosilaro. Poste, vi renkontas iun alian, kaj vi transdonas al <span class="subst" data-x="li">ri</span> la tutan ŝlosilaron. Pli kaj pli granda iĝas la ŝlosilaro, kaj, se vi fidas al la sekva homo en la ĉeno, kaj tiu fidas la sekvan en sia ĉeno, kaj tiel plu, vi estas sufiĉe sekura.</p>
  <p>Kaj tio venigas min al la temo de ŝlosilsubskribaj festoj. Tiuj estas <em>precize</em> tio, kion la nomo sugestas: festo, dum kiu ĉiuj kunvenas kaj subskribas la ŝlosilojn de ĉiuj aliaj. Darryl kaj mi, kiam ni interŝanĝis ŝlosilojn: jen speco de ŝlosilsubskriba festeto kun nur du malfestaj kaj gikaj partoprenantoj. Sed kun pli da homoj oni faras la komencon de fidoreto, kaj la reto povas kreski ekde tie. Dum ĉiuj el via ŝlosilaro eliras en la mondon kaj renkontas pli da homoj, ili povas aldoni pli kaj pli da nomoj al la ŝlosilaro. Vi ne devas renkonti la novajn homojn, nur fidi, ke la subskribita ŝlosilo, kiun vi ricevas de la homoj en via reto, validas.</p>
  <p>Do jen kial fidoreto kaj festoj interkonvenas kiel ternuksbutero kaj ĉokolado.</p>
  <p class="steletoj">* * *</p>
  <p>“Simple diru al ili, ke ĝi estos privatega festo, nur laŭ invito”, mi diris. “Diru al ili, ke ili ne kunvenigu iun, aŭ oni ne enlasos ilin.”</p>
  <p>Jolu rigardis min super sia kafo. “Vi ŝercas, ĉu ne? Se vi diros tion al la homoj, ili kunvenigos <em>pli</em> da homoj.”</p>
  <p>“Oj”, mi diris. Mi pasigis unu nokton semajne ĉe Jolu lastatempe, aktualigante la programaron ĉe indienet. Porklieno efektive pagis al mi nenulan sumon da mono por tio, kio estis vere stranga. Mi neniam pensis, ke oni pagos al mi por programado.</p>
  <p>“Do kion ni faru? Ni volas havi tie nur homojn, kiujn ni vere fidas, kaj ni ne volas mencii la kialon, ĝis ni havos ĉies ŝlosilojn kaj povos sendi al ili mesaĝojn sekrete.”</p>
  <p>Jolu sencimigis, kaj mi rigardis super <span class="subst" data-x="li">ri</span>a ŝultro. Antaŭe oni nomis tion “ekstrema programado”, kio estis iomete embarasa. Nun ni nomas ĝin simple “programado”. Du homoj pli bone trovas cimojn ol nur unu. Kiel tekstas la kliŝaĵo: “Ĉe sufiĉe da okuloj, ĉiuj cimoj estas malprofundaj.”</p>
  <p>Ni tralaboris la cimoraportojn kaj pretiĝis por eldoni la novan version. Ĉio aktualiĝis aŭtomate en la fono, do niaj uzantoj ne devis vere fari ion; ili simple vekiĝis ĉirkaŭ unu fojon semajne kun pli bona programo. Strange estis konscii, ke la programon, kiun mi skribis, uzos centmiloj da homoj, <em>morgaŭ</em>!</p>
  <p>“Kion ni faru? Ho, mi ne scias. Mi pensas, ke ni devos simple vivi kun ĝi.”</p>
  <p>Mi rememoris niajn tagojn de Haraĵuku-Frenezumo. Multaj sociaj defioj kun grandaj grupoj da homoj estis parto de tiu ludo.</p>
  <p>“Bone, vi pravas. Sed ni almenaŭ klopodu gardi ĝin sekreta. Diru al ili, ke ili povas kunvenigi maksimume unu homon, kaj tiu devas esti homo, kiun ili persone konas de mimimume kvin jaroj.”</p>
  <p>Jolu levis la okulojn de la ekrano. “Jes”, <span class="subst" data-x="li">ri</span> diris. “Jes, tio tute funkcius. Mi povas imagi tion. Vidu, se vi dirus al mi, ke mi ne kunvenigu iun, mi pensus kvazaŭ, ‘Kion <span class="subst" data-x="li">ri</span> arogas al si?’, sed, se vi esprimas ĝin tiel, ĝi ŝajnas ia grandioza 007-afero.”</p>
  <p>Mi trovis cimon. Ni trinkis kafon. Mi iris hejmen kaj ludis iomete Risortan Rabadon, penante ne pensi pri streĉantoj kun scivolaj demandoj, kaj mi dormis kiel bebo.</p>
  <p class="steletoj">* * *</p>
  <p>La banejo de Sutro estas la aŭtentaj falsaj romiaj ruinoj de San-Francisko. Kiam ĝi malfermiĝis en 1896, ĝi estis la plej granda kovrita banejo en la mondo, grandega viktoriana vitra sunbanejo plena de naĝejoj kaj kuvoj kaj eĉ frua akvoglitejo. En la kvindekaj jaroj ĝi jam dekadencis, kaj la posedantoj fajrigis ĝin por la asekuro en 1966. Restas nur labirinto de erodita ŝtono kadrita per la trivitaj klifoj de Oceana Plaĝo. Ĝi perfekte aspektas kiel romiaj ruinoj, ĉifitaj kaj misteraj, kaj tuj preter ĝi estas aro da kavernoj malfermitaj al la maro. Ĉe sovaĝaj maroj la ondoj impetas tra la kavernoj kaj super la ruinojn; okazis eĉ, ke ili ensuĉis kaj dronigis turiston.</p>
  <p>Oceana Plaĝo troviĝas longe preter la parko de Ora Pordego, nuda krutaĵo borderita per multekostaj, senesperaj domoj, vertiĝantaj super mallarĝa plaĝo punktita per meduzoj kaj kuraĝaj (frenezaj) surfantoj. Giganta blanka roko elstaras el la malprofundaĵoj ĉe la bordo. Tio nomiĝas Foka Roko, kaj ĝi estis iam la kunvenejo por marleonoj, ĝis oni relokis ilin al la pli turistamika ĉirkaŭaĵo de Fiŝkaptista Varfo.</p>
  <p>Post la sunsubiro, apenaŭ iu homo restas tie. Malvarmiĝas, kun salaj akveroj en la vento, kiuj malsekigas onin ĝisoste, se oni lasas al ili. La ŝtonoj estas akraj, kaj troviĝas iom da rompita vitro kaj ie-tie drogula nadlo.</p>
  <p>Ĝi estas grandioza loko por festo.</p>
  <p>Kunporti gudrotukojn kaj kemiajn gantovarmigilojn estis mia ideo. Jolu eltrovis, kiel akiri la bieron. <span class="subst" data-x="Li">Ri</span>a pli aĝa <span class="subst" data-x="frat'iĉ">fratiĉ</span>o, Javier, havis amikon, kiu disponigis kompletan servon por neplenaĝa drinkado: se vi pagas al <span class="subst" data-x="li">ri</span> sufiĉe, <span class="subst" data-x="li">ri</span> kamionas al via izolita festejo kun glacikestoj kaj tiom da bieroj, kiom vi volas. Mi foruzis faskon de la mono, kiun mi ricevis de indienet por programado, kaj la ulo aperis je la ĝusta horo, la oka vespere, tutan horon post la sunsubiro, kaj trenis la ses ŝaŭmplastajn glacikestojn el sia kamioneto suben en la ruinojn de la banejo. <span class="subst" data-x="Li">Ri</span> eĉ kunportis kroman keston por la malplenaj boteloj.</p>
  <p>“Vi <span class="subst" data-x="bub">bub</span>oj ludu brave nun”, <span class="subst" data-x="li">ri</span> diris, tuŝante sian vakeran ĉapelon. <span class="subst" data-x="Li">Ri</span> estis dika samoano kun larĝa rideto kaj timiga senmanika ĉemizo, el kiu <span class="subst" data-x="li">ri</span>aj subbrakaj, ventraj kaj ŝultraj haroj videble eskapis. Mi foliumis mian bankbiletrulaĵon por doni al <span class="subst" data-x="li">ri</span> kelkajn dudekojn. La makleraĵo estis 150 elcentoj: bona negoco por <span class="subst" data-x="li">ri</span>.</p>
  <p><span class="subst" data-x="Li">Ri</span> rigardis mian rulaĵon. “Vi scias, ke mi povus simple preni tion de vi”, <span class="subst" data-x="li">ri</span> diris, ankoraŭ ridetante. “Mi estas ja krimulo.”</p>
  <p>Mi remetis la rulaĵon en mian poŝon kaj rigardis al <span class="subst" data-x="li">ri</span> rekte en la okulojn. Mi faris stulte, montrante al <span class="subst" data-x="li">ri</span>, kion mi kunportas, sed mi scias, ke kelkfoje oni devas montri sin malcedema.</p>
  <p>“Mi nur incitas vin”, <span class="subst" data-x="li">ri</span> diris, finfine. “Sed vi gardu vin kun tiu mono. Ne paradu per ĝi.”</p>
  <p>“Dankon”, mi diris. “Sed la Hejmlanda Sekureco gvatas mian dorson.”</p>
  <p><span class="subst" data-x="Li">Ri</span>a rideto eĉ pli larĝiĝis. “Ha! Ili eĉ ne estas vera polico. Tiuj flavbekuloj scias nenion.”</p>
  <p>Mi rigardis al <span class="subst" data-x="li">ri</span>a kamioneto. Sur <span class="subst" data-x="li">ri</span>a ventŝirmilo klare videblis FasTrak-karto. Mi demandis min, kiel longe daŭros, ĝis <span class="subst" data-x="li">ri</span> kaptiĝos.</p>
  <p>“Ĉu vi invitis <span class="subst" data-x="knab'in">knabin</span>ojn ĉi-vespere? Ĉu tial vi mendis la tutan bieron?”</p>
  <p>Mi ridetis kaj svingis al <span class="subst" data-x="li">ri</span> la manon, kvazaŭ <span class="subst" data-x="li">ri</span> marŝus al sia kamioneto, kiel <span class="subst" data-x="li">ri</span> jam devus fari. Fine <span class="subst" data-x="li">ri</span> kaptis la sugeston kaj forveturis. <span class="subst" data-x="Li">Ri</span>a rideto neniam malfiksiĝis.</p>
  <p>Jolu helpis al mi kaŝi la kestojn inter la rompitaj ŝtonoj, laborante per etaj blankaj LED-lumiloj sur kapobendoj. Kiam la kestoj estis en la ĝustaj lokoj, ni ĵetis en ĉiun etajn blankajn LED-ajn ŝlosilĉenojn, tiel ke ili lumetos, kiam la kovrilo estos levita, por ke oni vidu, kion oni faras.</p>
  <p>La nokto estis senluna kaj nubokovrita, kaj la foraj stratlampoj apenaŭ prilumis nin. Mi sciis, ke ni elstarus kiel fajroj, se rigardate per infraruĝa spektilo, sed ni havis nenian ŝancon kunvenigi tiom da homoj sen observiĝi. Mi estus kontenta, se oni supozus nin nur ebria plaĝfesteto.</p>
  <p>Mi ne vere multe drinkas. Estis biero kaj kanabo kaj ekstazilo ĉe la festoj, kiujn mi partoprenis, de kiam mi aĝis 14, sed mi malamis fumadon (kvankam mi ĝuas kanabokuketon de tempo al tempo), ekstazilo daŭras tro longe – kiu disponas tutan semajnfinon por altiĝi kaj malaltiĝi – kaj biero, nu, ĝi estas bona, sed mi ne komprenis, kial oni ekscitiĝu pri ĝi. Mi plej ŝatis grandajn, komplikajn koktelojn, tiajn aferojn, kiujn oni surtabligas en ceramika vulkano, kun ses tavoloj, brulantaj, kaj kun plasta simio ĉe la rando, sed tion mi ŝatis plejparte pro la tuta teatro.</p>
  <p>Mi fakte ŝatas esti ebria. Mi nur ne ŝatas postebrion, kaj, ĉielon, kiel mi suferas postebrion! Aliflanke, tio eble rilatas al la speco de trinkaĵoj, kiuj liveriĝas en ceramika vulkano.</p>
  <p>Tamen, ne eblas inviti al festo sen meti kelkajn skatolojn da biero sur glacion. Oni atendas tion. Ĝi malstreĉas la etoson. Homoj faras stultaĵojn post tro da bieroj, sed ne estas tiel, ke miaj amikoj havas aŭtojn. Kaj homoj faras stultaĵojn ĉiam ajn – biero aŭ kanabo aŭ tiaj aferoj estas flankaĵoj ĉirkaŭ tiu baza fakto.</p>
  <p>Jolu kaj mi senĉapigis bierojn – Anchor Steam por <span class="subst" data-x="li">ri</span>, Bud Lite por mi – kaj kuntintigis la botelojn, sidiĝante sur ŝtono.</p>
  <p>“Vi diris al ili, je la naŭa?”</p>
  <p>“Jes”, <span class="subst" data-x="li">ri</span> diris.</p>
  <p>“Ankaŭ mi.”</p>
  <p>Ni trinkis silente. Bud Lite estis la malplej alkohola afero en la kesto. Mi bezonos klaran kapon poste.</p>
  <p>“Ĉu vi timas iam?” mi diris, finfine.</p>
  <p><span class="subst" data-x="Li">Ri</span> turnis sin al mi. “Ne, homo, mi ne timas iam. Mi timas ĉiam. Mi timas ekde la momento, en kiu okazis la eksplodoj. Kelkfoje mi tiom timas, ke mi ne volas ellitiĝi.”</p>
  <p>“Do kial vi faras ĝin?”</p>
  <p><span class="subst" data-x="Li">Ri</span> ridetis. “Rilate tion …” <span class="subst" data-x="li">ri</span> diris. “Eble mi ne faros ĝin. Ne plu longe. Mi volas diri, estis bone helpi vin. Bonege. Tute bonege. Mi ne scias, ĉu mi iam faris ion tiel gravan. Sed, Marcus, amiko, mi devas diri …” <span class="subst" data-x="Li">Ri</span> silentiĝis.</p>
  <p>“Kion?” mi diris, kvankam mi sciis, kio venos.</p>
  <p>“Mi ne povos fari ĝin por ĉiam”, <span class="subst" data-x="li">ri</span> diris finfine. “Eble eĉ ne ankoraŭ unu monaton. Mi pensas, ke mi finas nun. La risko estas tro granda. La DHS … ne eblas militi kontraŭ ĝi. Estas freneze. Vere efektive freneze.”</p>
  <p>“Vi sonas kiel Van”, mi diris. Mia voĉo estis multe pli amara, ol mi celis.</p>
  <p>“Mi ne kritikas vin, homo. Laŭ mi estas bonege, ke vi havas la kuraĝon por fari ĉi tion la tutan tempon. Sed mi ne havas ĝin. Mi ne povas vivi en konstanta timego.”</p>
  <p>“Kion vi volas diri?”</p>
  <p>“Mi diras, ke mi eksiĝas. Mi estos unu el tiuj homoj, kiuj kondutas, kvazaŭ ĉio estus bona, kvazaŭ ĉio renormaliĝos iam. Mi uzos Interreton tiel, kiel mi ĉiam uzis ĝin, kaj uzos Xnet nur por ludoj. Mi eksiĝas, jen kion mi diras. Mi ne plu estos parto de viaj planoj.”</p>
  <p>Mi diris nenion.</p>
  <p>“Mi scias, ke tiel mi lasas vin sola. Mi ne volas tion, kredu min. Mi multe preferus, se vi rezignus kun mi. Ne eblas ekmiliti kontraŭ la registaro de Usono. Tio ne estas batalo, kiun vi gajnos. Rigardi vin provi similas al rigardi birdon flugi en fenestron ree kaj ree.”</p>
  <p><span class="subst" data-x="Li">Ri</span> volis, ke mi diru ion. Tio, kion <em>mi</em> volis diri estis: <em>Je Kristo, Jolu, mi tiom dankas vin, ke vi forlasas min! Ĉu vi forgesas, kiel estis, kiam ili forprenis nin? Ĉu vi forgesas, kia la lando estis, antaŭ ol ili kaperis ĝin?</em> Sed <span class="subst" data-x="li">ri</span> ne volis, ke mi diru tion. <span class="subst" data-x="Li">Ri</span> volis, ke mi diru:</p>
  <p>“Mi komprenas, Jolu. Mi respektas vian decidon.”</p>
  <p><span class="subst" data-x="Li">Ri</span> fortrinkis la reston el sia botelo, eltiris alian kaj malŝraŭbis la ĉapon.</p>
  <p>“Estas ankaŭ alia afero”, <span class="subst" data-x="li">ri</span> diris.</p>
  <p>“Kio?”</p>
  <p>“Mi ne volis mencii ĝin, sed mi volas, ke vi komprenu, kial mi devas fari ĉi tiel.”</p>
  <p>“Je Kristo, Jolu, <em>kion</em>?”</p>
  <p>“Mi ne ŝatas diri ĝin, sed vi estas <em>blanka</em>. Mi ne. Blankhaŭtuloj kaptiĝas kun kokaino kaj trairas iom da rehabilitiĝo. Brunhaŭtuloj kaptiĝas kun krako kaj iras en malliberejon por dudek jaroj. Blankhaŭtuloj vidas policanojn sur la strato kaj sentas sin pli sekuraj. Brunhaŭtuloj vidas policanojn sur la strato kaj demandas sin, ĉu oni priserĉos ilin. Kiel la DHS traktas vin? La leĝo de ĉi tiu lando ĉiam estis tia por ni.”</p>
  <p>Estis tiel maljuste. Mi ne petis esti blankhaŭtulo. Mi ne pensis, ke mi pli kuraĝas, nur ĉar mi estas blankhaŭta. Sed mi komprenis, kion diris Jolu. Se policanoj haltigas iun en la Misio kaj petas identigilon, plej probable tiu homo ne estas blankhaŭtulo. Kian ajn danĝeron mi alfrontis, Jolu alfrontis pli grandan. Kiun ajn punon mi suferus, Jolu suferus pli.</p>
  <p>“Mi ne scias kion diri”, mi diris.</p>
  <p>“Vi ne devas diri ion”, <span class="subst" data-x="li">ri</span> diris. “Mi nur volis, ke vi sciu, por ke vi komprenu.”</p>
  <p>Mi vidis homojn, kiuj marŝis laŭ la flanka vojo direkte al ni. Ili estis amikoj de Jolu, du meksikanoj kaj <span class="subst" data-x="knab'in">knabin</span>o, kiun mi konis de ie, malalta kaj gika, ĉiam kun beletaj nigraj okulvitroj en la stilo de Buddy Holly, tiel ke <span class="subst" data-x="ŝi">ri</span> aspektis kiel la elpelita artstudento en filmo pri dekkelkjaruloj, la elpelito, kiu revenas kiel granda sukceso.</p>
  <p>Jolu prezentis min kaj donis al ili bierojn. La <span class="subst" data-x="knab'in">knabin</span>o ne prenis bieron, sed eltiris el sia sako arĝentan boteleton da vodko kaj proponis ĝin al mi. Mi prenis gluton – varma vodko devas esti gusto akirenda – kaj komplimentis <span class="subst" data-x="ŝi">ri</span>n pro la boteleto, kiu estis cizelita per ripetata motivo de la ludkaraktero Parappa Rappa.</p>
  <p>“Ĝi estas japana”, <span class="subst" data-x="ŝi">ri</span> diris, dum mi lumigis ĝin per alia LED-ŝlosilĉeno. “Ili havas ĉiajn bonegajn drinkoludilojn bazitajn sur infanoludoj. Tute tordite.”</p>
  <p>Mi prezentis min, kaj <span class="subst" data-x="ŝi">ri</span> prezentis sin. “Ange”, <span class="subst" data-x="ŝi">ri</span> diris kaj premis mian manon per sia – seka, varma, kun mallongaj ungoj. Jolu prezentis min al siaj amikoj, kiujn <span class="subst" data-x="li">ri</span> konis ekde komputila tendaro, kiam ili aĝis dek. Pli da homoj alvenis – kvin, poste dek, poste dudek. Nun estis serioze granda grupo.</p>
  <p>Ni diris al homoj, ke ili alvenu ĝis la naŭa kaj duono, akurate, kaj ni atendis ĝis la naŭa kaj kvardek kvin por vidi, kiuj venos. Ĉirkaŭ tri kvaronoj estis amikoj de Jolu. Mi invitis ĉiujn homojn, kiujn mi vere fidis. Aŭ mi estis pli elektema ol Jolu, aŭ mi estis malpli populara. Nun, ĉar <span class="subst" data-x="li">ri</span> diris al mi, ke <span class="subst" data-x="li">ri</span> eksiĝos, tio pensigis min, ke <span class="subst" data-x="li">ri</span> estas malpli elektema. Mi vere koleris <span class="subst" data-x="li">ri</span>n, sed klopodis ne montri tion, okupante min per konatiĝo kun aliaj homoj. Sed <span class="subst" data-x="li">ri</span> ne estis stulta. <span class="subst" data-x="Li">Ri</span> sciis, kiel statas. Mi povis vidi, ke tio pikis <span class="subst" data-x="li">ri</span>n. Bone tiel.</p>
  <p>“Ha lo”, mi diris, grimpante sur ruinon. “Ha lo, he, saluton?” Kelkaj homoj proksime al mi ekatentis, sed la pli foraj plu babilis. Mi levis la brakojn en la aeron kiel ludgvidisto, sed estis tro mallume. Fine mi trafis la ideon ŝalti mian LED-ŝlosilĉenon kaj direkti ĝin al ĉiu parolanto laŭvice, kaj poste al mi. Iom post iom la homoj silentiĝis.</p>
  <p>Mi bonvenigis ilin kaj dankis ilin, ke ili venis, kaj poste petis ilin proksimiĝi, por ke mi povu klarigi, kial ni kunvenis. Mi povis senti, ke ili ŝatis la tutan sekretecon, ekinteresiĝis kaj estis iom varmigita per la biero.</p>
  <p>“Do jen la afero. Vi ĉiuj uzas Xnet. Ne estas koincido, ke Xnet kreiĝis, tuj post kiam la DHS kaperis la urbon. La homoj, kiuj faris ĝin, estas organizaĵo dediĉita al persona libereco, kiu kreis la reton por sekurigi nin kontraŭ DHS-spionoj kaj -obeigistoj.” Jolu kaj mi ellaboris ĉi tion antaŭe. Ni ne konfesos, ke ni estas malantaŭ ĝi, ne al iu ajn. Estus multe tro danĝere. Anstataŭe ni pretendos, ke ni estas nuraj leŭtenantoj en la armeo de “M1k3y”, agante por organizi la lokan rezistomovadon.</p>
  <p>“Xnet ne estas lojala”, mi diris. “Ĝin povas uzi la alia flanko same facile kiel ni. Ni scias, ke DHS-spionoj jam uzas ĝin. Ili uzas trukojn de socia inĝenierio por igi nin malkaŝi nin, por ke ili povu kapti nin. Se Xnet sukcesu, ni devas trovi manieron por malhelpi ilin spioni nin. Ni bezonas reton en la reto.”</p>
  <p>Mi paŭzis, por ke ili sorbu tion. Jolu sugestis, ke eble tio estos iom peza: ekscii, ke ni tuj aligos ilin al revolucia ĉelo.</p>
  <p>“Nu, mi ne venis por peti, ke vi faru ion aktivan. Vi ne devas eliri por ĵami aŭ simile. Oni venigis vin ĉi tien, ĉar ni scias, ke vi estas bonuloj, ni scias, ke vi estas fidindaj. Mi volas, ke ĝuste tiun fidindecon vi kontribuu hodiaŭ vespere. Kelkaj el vi jam bone konas la fidoreton kaj ŝlosilsubskribajn festojn, sed, por la aliaj, mi klarigos tion rapide …” Kaj tion mi faris.</p>
  <p>“Jen kion mi volas de vi hodiaŭ vespere, ke vi renkontu la homojn ĉi tie kaj eltrovu, kiom vi povas fidi ilin. Ni helpos al vi krei ŝlosilparojn kaj diskonatigi ilin unu al alia.”</p>
  <p>Ĉi tiu parto estis malfacila. Peti la homojn kunporti tekokomputilojn ne funkcius, sed ni ankoraŭ devis fari ion diable komplikan, kio apenaŭ funkcius per papero kaj krajono.</p>
  <p>Mi levis en la aeron tekokomputilon, kiun mi rekonstruis la antaŭan vesperon, ekde nulo. “Mi fidas ĉi tiun maŝinon. Ĉiun parton de ĝi ni mem enmetis per la propraj manoj. Rulas en ĝi freŝe elskatola versio de Paranoja Linukso, startigite de DVD. Se restas ie en la mondo fidinda komputilo, eble jen ĝi.</p>
  <p>“Mi havas ĉi tie generilon de ŝlosiloj. Vi venos kaj donos al ĝi iom da stokasta enigo – bati la klavojn, movetadi la muson – kaj ĝi uzos tion kiel la semon por krei hazardajn publikan kaj privatan ŝlosilojn por vi, kiujn ĝi montros sur la ekrano. Vi povos foti la privatan ŝlosilon per via telefono kaj premi iun ajn klavon por forigi ĝin por ĉiam – ĝi tute ne estos skribita al la disko. Poste ĝi montros al vi vian publikan ŝlosilon. Tiam vi alvokos ĉiujn homojn ĉi tie, kiujn vi fidas, kaj kiuj fidas vin, kaj <em>ili</em> faros foton de la ekrano kun vi, staranta apude, por ke ili sciu, kies ŝlosilo ĝi estas.</p>
  <p>“Kiam vi venos hejmen, vi devos konverti la fotojn al ŝlosiloj. Tio estos granda laboro, bedaŭrinde, sed vi devos fari ĝin nur unufoje. Vi devos entajpi ilin tre tre atente: se estos eĉ unu eraro, ĝi ne funkcios. Bonŝance ni havas metodon por ekscii, ĉu vi faris ĝuste: sub la ŝlosilo estos multe pli mallonga numero, kiu nomiĝas la ‘fingrospuro’. Post kiam vi entajpos la ŝlosilon, vi povos generi fingrospuron el ĝi kaj kompari kun tiu fingrospuro. Se ili estos samaj, vi faris ĝin ĝuste.”</p>
  <p>Ĉiuj gapis al mi. Efektive, mi ja petis ilin fari ion sufiĉe strangan. Tio estas vera. Tamen.</p>
</section>

  </body>
</html>
