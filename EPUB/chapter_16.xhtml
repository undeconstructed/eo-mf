<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 16</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_16">
  <h2>Ĉapitro 16</h2>
  <p>Komence Panjo aspektis ŝokite, poste indigne, kaj fine <span class="subst" data-x="ŝi">ri</span> tute rezignis kaj nur lasis pendi la makzelon, dum mi rakontis la pridemandadon, la trapisitan pantalonon, la sakon sur mia kapo, Darryl. Mi montris al <span class="subst" data-x="ŝi">ri</span> la noton.</p>
  <p>“Kial …?”</p>
  <p>En tiu unu vorto estis ĉiu memriproĉo, kiun mi faris en la nokto, ĉiu momento, en kiu mankis al mi la kuraĝo por rakonti al la mondo, pri kio vere temas, kial mi vere batalas, kio vere inspiris Xnet.</p>
  <p>Mi enspiris profunde.</p>
  <p>“Ili diris, ke mi irus en malliberejon, se mi parolus pri ĝi. Ne nur por kelkaj tagoj. Por ĉiam. Mi … mi timis.”</p>
  <p>Panjo sidis kun mi dum longa tempo, dirante nenion. Poste: “Kio pri la <span class="subst" data-x="patr'iĉ">patriĉ</span>o de Darryl?”</p>
  <p><span class="subst" data-x="Ŝi">Ri</span> povus samefike ponardi mian bruston per trikilo. La <span class="subst" data-x="patr'iĉ">patriĉ</span>o de Darryl. <span class="subst" data-x="Li">Ri</span> devis supozi, ke Darryl mortis, antaŭ longe.</p>
  <p>Kaj ĉu <span class="subst" data-x="li">ri</span> ne estis iel mortinta? Teninte iun homon kontraŭleĝe dum tri monatoj, ĉu la DHS iam ellasus <span class="subst" data-x="ri">ri</span>n?</p>
  <p>Sed Zeb eskapis. Eble Darryl eskapos. Eble mi kaj Xnet povus helpi al Darryl eskapi.</p>
  <p>“Mi ne diris al <span class="subst" data-x="li">ri</span>”, mi diris.</p>
  <p>Nun Panjo ploris. <span class="subst" data-x="Ŝi">Ri</span> ne ploris facile. Jen britaĵo. Tial estis des pli malagrable aŭskulti <span class="subst" data-x="ŝi">ri</span>ajn singultajn plorspasmetojn.</p>
  <p>“Vi ja diros al <span class="subst" data-x="li">ri</span>”, <span class="subst" data-x="ŝi">ri</span> sukcesis eligi. “Vi ja diros.”</p>
  <p>“Mi diros.”</p>
  <p>“Sed unue ni devas diri al via <span class="subst" data-x="patr'iĉ">patriĉ</span>o.”</p>
  <p class="steletoj">* * *</p>
  <p>Paĉjo ne plu havis regulan horon por reveni hejmen. Inter <span class="subst" data-x="li">ri</span>aj konsultaj klientoj – kiuj havis multe da laboro nun, dum la DHS serĉis datenminajn ekfirmaojn en la duoninsulo – kaj la longa pendolveturo ĝis Berklio, <span class="subst" data-x="li">ri</span> povus veni hejmen iam ajn inter la sesa kaj noktomezo.</p>
  <p>Tiuvespere Panjo telefonis al <span class="subst" data-x="li">ri</span> kaj diris al <span class="subst" data-x="li">ri</span>, ke <span class="subst" data-x="li">ri</span> venu hejmen <em>tuj</em>. <span class="subst" data-x="Li">Ri</span> diris ion, kaj Panjo nur ripetis: <em>tuj</em>.</p>
  <p>Kiam <span class="subst" data-x="li">ri</span> alvenis, ni estis aranĝintaj nin en la salono kun la noto inter ni sur la kaftablo.</p>
  <p>Estis pli facile rakonti ĝin la duan fojon. La sekreto malpeziĝis. Mi ne beligis ĝin, nek kaŝis ion. Mi lasis min pura.</p>
  <p>Mi aŭdis tiajn esprimojn antaŭe, sed neniam komprenis la signifon, ĝis mi faris tion. Teni la sekreton malpurigis min, malheligis mian spiriton. Ĝi timigis kaj hontigis min. Ĝi ŝanĝis min en ĉion, pri kio Ange akuzis min.</p>
  <p>Paĉjo sidis rigida kiel ŝargostango la tutan tempon, <span class="subst" data-x="li">ri</span>a vizaĝo kvazaŭ ĉizita el ŝtono. Kiam mi transdonis al <span class="subst" data-x="li">ri</span> la noton, <span class="subst" data-x="li">ri</span> legis ĝin dufoje kaj poste remetis ĝin zorge.</p>
  <p><span class="subst" data-x="Li">Ri</span> skuis la kapon kaj ekstaris kaj direktis sin al la ĉefpordo.</p>
  <p>“Kien vi iras?” demandis Panjo, alarmite.</p>
  <p>“Mi devas promeni” estis ĉio, kion <span class="subst" data-x="li">ri</span> povis diri, kun rompiĝanta voĉo.</p>
  <p>Ni rigardis malkomforte unu al la alia, Panjo kaj mi, kaj atendis, ĝis <span class="subst" data-x="li">ri</span> revenis hejmen. Mi provis imagi, kio okazas en <span class="subst" data-x="li">ri</span>a kapo. <span class="subst" data-x="Li">Ri</span> estis tiel ŝanĝita homo post la bombado, kaj mi sciis de Panjo, ke tio, kio ŝanĝis <span class="subst" data-x="li">ri</span>n, estis la tagoj, dum kiuj <span class="subst" data-x="li">ri</span> kredis, ke mi mortis. <span class="subst" data-x="Li">Ri</span> komencis kredi, ke la teroristoj preskaŭ mortigis <span class="subst" data-x="li">ri</span>an infanon, kaj tio frenezigis <span class="subst" data-x="li">ri</span>n.</p>
  <p>Tiagrade, ke <span class="subst" data-x="li">ri</span> faris ĉion, kion la DHS petis, enviciĝis kiel brava ŝafeto kaj lasis ilin regi <span class="subst" data-x="li">ri</span>n, peli <span class="subst" data-x="li">ri</span>n.</p>
  <p>Nun <span class="subst" data-x="li">ri</span> sciis, ke la DHS malliberigis min, la DHS forkaptis la infanojn de San-Francisko en Gitmo-sur-Maro. Ĉio estis tute logika, kiam mi nun pensis pri ĝi. Kompreneble mi estis tenata sur Trezor-Insulo. Kiu alia loko troviĝis dek minutojn boate de San-Francisko?</p>
  <p>Kiam Paĉjo revenis, <span class="subst" data-x="li">ri</span> aspektis pli kolere, ol <span class="subst" data-x="li">ri</span> iam estis en sia vivo.</p>
  <p>“Vi devus diri al mi!” <span class="subst" data-x="li">ri</span> muĝis.</p>
  <p>Panjo intermetis sin inter <span class="subst" data-x="li">ri</span> kaj mi. “Vi kulpigas la malĝustan personon”, <span class="subst" data-x="ŝi">ri</span> diris. “Ne Marcus faris la forkaptadon kaj timigadon.”</p>
  <p><span class="subst" data-x="Li">Ri</span> balancis la kapon kaj stamfis. “Mi ne kulpigas Marcus. Mi scias <em>precize</em>, kiu kulpas. Mi. Mi kaj la stulta DHS. Surmetu la ŝuojn kaj prenu la mantelojn.”</p>
  <p>“Kien ni iras?”</p>
  <p>“Por paroli kun la <span class="subst" data-x="patr'iĉ">patriĉ</span>o de Darryl. Poste ni iros ĉe Barbara Stratford.”</p>
  <p class="steletoj">* * *</p>
  <p>Mi konis la nomon Barbara Stratford de ie, sed mi ne sciis, de kie. Mi pensis, ke eble <span class="subst" data-x="ŝi">ri</span> estas malnova amiko de miaj <span class="subst" data-x="patr">gepatr</span>oj, sed mi ne povis precize memori <span class="subst" data-x="ŝi">ri</span>n.</p>
  <p>Dume mi survojis al la hejmo de la <span class="subst" data-x="patr'iĉ">patriĉ</span>o de Darryl. Mi neniam sentis min vere komforta ĉe la maljunulo, kiu estis radio-operatoro en la mararmeo kaj disciplinis sian domanaron kiel ŝipanaron. <span class="subst" data-x="Li">Ri</span> instruis al Darryl morson, kiam <span class="subst" data-x="li">ri</span> estis infano, kion mi trovis bonega. Tio estas unu el la aferoj, pro kiuj mi fidis la leteron de Zeb. Sed por ĉiu bonega afero kiel morso, la <span class="subst" data-x="patr'iĉ">patriĉ</span>o de Darryl havis iun frenezan armean disciplinon, kiu ŝajnis ekzisti nur pro si mem, kiel insisti pri malsanulejaj anguloj ĉe la litkovriloj kaj razado dufoje tage. Tio estis terura ĝeno por Darryl.</p>
  <p>Ankaŭ la <span class="subst" data-x="patr'in">patrin</span>o de Darryl ne multe ŝatis ĝin, kaj forkuris reen al sia familio en Minesoto, kiam Darryl aĝis dek – Darryl pasigis siajn somerojn kaj kristnaskojn tie.</p>
  <p>Mi sidis malantaŭe en la aŭto, kaj mi povis vidi la malantaŭon de la kapo de Paĉjo, dum <span class="subst" data-x="li">ri</span> ŝoforis. La muskoloj en <span class="subst" data-x="li">ri</span>a kolo estis streĉitaj kaj konstante moviĝis, dum <span class="subst" data-x="li">ri</span> muelis per la makzelo.</p>
  <p>Panjo lasis sian manon sur <span class="subst" data-x="li">ri</span>a brako, sed neniu ĉeestis por konsoli min. Se mi povus nur telefoni al Ange. Aŭ Jolu. Aŭ Van. Eble mi povos, kiam la tago finiĝos.</p>
  <p>“Certe <span class="subst" data-x="li">ri</span> jam enterigis sian infanon en sia menso”, diris Paĉjo, dum ni rapidis tra la harpinglaj vojturnoj, kiuj kondukis supren laŭ Twin Peaks ĝis la dometo, en kiu Darryl kaj <span class="subst" data-x="li">ri</span>a <span class="subst" data-x="patr'iĉ">patriĉ</span>o kunloĝis. Nebulo estis sur Twin Peaks, kiel ofte estis nokte en San-Francisko, tiel ke la ĉeflumoj respeguliĝis al ni. Ĉiufoje, kiam ni trairis kurbon, mi vidis la valojn de la urbo etenditaj sub ni, bovloj da trembrilantaj lumetoj, kiuj ŝvebis en la nebulo.</p>
  <p>“Ĉu tiu estas la ĝusta?”</p>
  <p>“Jes”, mi diris. “Jen ĝi.” Mi ne estis ĉe Darryl dum monatoj, sed mi pasigis sufiĉe da tempo tie tra la jaroj por tuj rekoni ĝin.</p>
  <p>Ni staris triope ĉe la aŭto dum longa momento, atendante por vidi, kiu iros sonorigi. Je mia surprizo, tion faris mi.</p>
  <p>Mi sonorigis, kaj ni ĉiuj atendis en senspira silento dum minuto. Mi sonorigis denove. La aŭto de la <span class="subst" data-x="patr'iĉ">patriĉ</span>o de Darryl estis antaŭ la domo, kaj ni vidis lumon ŝaltitan en la salono. Mi estis sonorigonta trian fojon, kiam la pordo malfermiĝis.</p>
  <p>“Marcus?” La <span class="subst" data-x="patr'iĉ">patriĉ</span>o de Darryl aspektis tute alie, ol mi memoris <span class="subst" data-x="li">ri</span>n. Nerazite, en negliĝo kaj nudpiede, kun longaj ungoj kaj ruĝaj okuloj. <span class="subst" data-x="Li">Ri</span> plidikiĝis, kaj mola kroma mentono ŝanceliĝis sub la firma armea makzelo. <span class="subst" data-x="Li">Ri</span>aj maldikaj haroj estis tufaj kaj senordaj.</p>
  <p>“<span class="subst" data-x="Sior(iĉ)">Sior</span>o Glover”, mi diris. Miaj <span class="subst" data-x="patr">gepatr</span>oj enpuŝiĝis malantaŭ mi.</p>
  <p>“Saluton, Ron”, diris mia <span class="subst" data-x="patr'in">patrin</span>o.</p>
  <p>“Ron”, diris mia <span class="subst" data-x="patr'iĉ">patriĉ</span>o.</p>
  <p>“Ankaŭ vi? Kio okazas?”</p>
  <p>“Ĉu ni rajtas enveni?”</p>
  <p class="steletoj">* * *</p>
  <p><span class="subst" data-x="Li">Ri</span>a salono aspektis kiel unu el tiuj televidraportoj pri forlasitaj infanoj, kiuj pasigas monaton enŝlositaj, antaŭ ol la najbaroj savas ilin: skatoloj de frostigitaj manĝaĵoj, malplenaj ladskatoloj de biero kaj boteloj de suko, ŝimintaj cerealaĵobovloj kaj stakoj da gazetoj. Estis odoraĉo de katopiso, kaj rubaĵo kraketis sub niaj piedoj. Eĉ sen la katopiso la odoro estis nekredebla, kiel necesejo de busstacio.</p>
  <p>La sofo estis garnita per malpuraĉa littuko kaj du grasaj kapkusenoj, kaj la kusenoj havis kavigitan, multe-surdormitan aspekton.</p>
  <p>Ni ĉiuj staris tie dum longa silenta momento, dum embaraso dronigis ĉiujn aliajn emociojn. La <span class="subst" data-x="patr'iĉ">patriĉ</span>o de Darryl aspektis, kvazaŭ <span class="subst" data-x="li">ri</span> volus morti.</p>
  <p>Malrapide <span class="subst" data-x="li">ri</span> forigis la tukojn de la sofo kaj forprenis la stakigitajn grasajn manĝaĵopletojn de du el la seĝoj, portante ilin en la kuirejon kaj, se juĝi laŭ la sono, ĵetante ilin sur la plankon.</p>
  <p>Ni sidiĝis delikate en la lokoj, kiujn <span class="subst" data-x="li">ri</span> liberigis, kaj tiam <span class="subst" data-x="li">ri</span> revenis, kaj ankaŭ <span class="subst" data-x="li">ri</span> sidiĝis.</p>
  <p>“Pardonu”, <span class="subst" data-x="li">ri</span> diris malklare. “Mi ne vere havas kafon por proponi al vi. Mi mendis liveron de pli da manĝaĵoj por morgaŭ, do la stoknivelo estas malalta …”</p>
  <p>“Ron”, diris mia <span class="subst" data-x="patr'iĉ">patriĉ</span>o. “Aŭskultu nin. Ni havas ion por rakonti al vi, kaj ne estos facile aŭskulti ĝin.”</p>
  <p><span class="subst" data-x="Li">Ri</span> sidis kiel statuo, dum mi parolis. <span class="subst" data-x="Li">Ri</span> malsuprenrigardis al la noto, legis ĝin, ŝajnante ne kompreni ĝin, poste legis ĝin denove. <span class="subst" data-x="Li">Ri</span> redonis ĝin al mi.</p>
  <p><span class="subst" data-x="Li">Ri</span> tremis.</p>
  <p>“<span class="subst" data-x="Li">Ri</span> …”</p>
  <p>“Darryl vivas”, mi diris. “Darryl vivas kaj estas malliberulo sur Trezor-Insulo.”</p>
  <p><span class="subst" data-x="Li">Ri</span> ŝovis pugnon en sian buŝon kaj faris teruran ĝeman sonon.</p>
  <p>“Ni havas amikon”, diris mia <span class="subst" data-x="patr'iĉ">patriĉ</span>o. “<span class="subst" data-x="Ŝi">Ri</span> verkas por la <em>Golfa Gardisto</em>. Esplora raportisto.”</p>
  <p>Jen kiel mi rekonis la nomon. La senpaga semajna <em>Gardisto</em> ofte perdis siajn raportistojn al pli grandaj gazetoj kaj Interreto, sed Barbara Stratford laboris tie de ĉiam. Mi malklare memoris vespermanĝi kun <span class="subst" data-x="ŝi">ri</span>, kiam mi estis juna infano.</p>
  <p>“Ni iras tien nun”, diris mia <span class="subst" data-x="patr'in">patrin</span>o. “Ĉu vi venos kun ni, Ron? Ĉu vi rakontos al <span class="subst" data-x="ŝi">ri</span> pri Darryl?”</p>
  <p><span class="subst" data-x="Sior(iĉ)">Sior</span>o Glover metis la vizaĝon en la manojn kaj spiris profunde. Paĉjo provis meti manon sur <span class="subst" data-x="li">ri</span>an ŝultron, sed <span class="subst" data-x="sior(iĉ)">sior</span>o Glover forskuis ĝin bruske.</p>
  <p>“Mi devas purigi min”, <span class="subst" data-x="li">ri</span> diris. “Lasu al mi minuton.”</p>
  <p><span class="subst" data-x="Sior(iĉ)">Sior</span>o Glover revenis suben kiel ŝanĝita homo. <span class="subst" data-x="Li">Ri</span> estis razinta sin kaj netiginta la harojn per ĝelo, kaj <span class="subst" data-x="li">ri</span> surhavis gladitan armean ceremonian uniformon kun vico da kampanjaj rubandoj sur la brusto. <span class="subst" data-x="Li">Ri</span> haltis ĉe la subo de la ŝtuparo kaj kvazaŭ gestis al ĝi.</p>
  <p>“Mi ne havas multajn purajn vestojn, kiuj estas prezenteblaj ĝuste nun. Kaj ĉi tio ŝajnis konvena. Nu, se <span class="subst" data-x="ŝi">ri</span> volus fari fotojn.”</p>
  <p><span class="subst" data-x="Li">Ri</span> kaj Paĉjo sidis antaŭe, kaj mi enaŭtiĝis malantaŭe, malantaŭ <span class="subst" data-x="li">ri</span>. De proksime <span class="subst" data-x="li">ri</span> odoris iomete je biero, kvazaŭ ĝi venus tra <span class="subst" data-x="li">ri</span>aj poroj.</p>
  <p class="steletoj">* * *</p>
  <p>Estis jam noktomezo, kiam ni ruliĝis en la alirejon de la domo de Barbara Stratford. <span class="subst" data-x="Ŝi">Ri</span> vivis ekster la urbo, en Mountain View, kaj dum ni rapidis laŭ Strato 101, neniu el ni parolis. La altteknologiaj konstruaĵoj laŭ la aŭtovojo fluis preter ni.</p>
  <p>Tio estis alia Golfa Regiono ol tiu, en kiu mi vivis, kaj ĝi pli similis al la suburba Usono, kiun mi kelkfoje vidis en televido. Multaj aŭtovojoj kaj kvartaloj el identaj domoj, urboj, en kiuj ne estis senhejmuloj puŝantaj vendejajn ĉaretojn laŭ la trotuaroj – eĉ ne estis trotuaroj!</p>
  <p>Panjo telefonis al Barbara Stratford, dum ni atendis, ĝis <span class="subst" data-x="sior(iĉ)">sior</span>o Glover venos suben. La ĵurnalisto dormis, sed Panjo estis tiel ekscitita, ke <span class="subst" data-x="ŝi">ri</span> forgesis esti tute brita kaj embarasita, ke <span class="subst" data-x="ŝi">ri</span> vekis <span class="subst" data-x="ŝi">ri</span>n. Anstataŭe <span class="subst" data-x="ŝi">ri</span> simple diris, streĉite, ke <span class="subst" data-x="ŝi">ri</span> volas paroli kun <span class="subst" data-x="ŝi">ri</span> pri io, kaj tio devos okazi persone.</p>
  <p>Kiam ni proksimiĝis al la domo de Barbara Stratford, mi unue pensis pri la domo de The Brady Bunch – malalta bieneca domo kun brika antaŭmuro kaj neta, perfekte kvadrata gazono. Sur la muro estis ia abstrakta ripetiĝanta bildo el kaheloj, kaj malnovstila altfrekvenca televidanteno leviĝis el malantaŭ ĝi. Ni piediris ĉirkaŭ ĝi al la enirejo kaj vidis, ke ene jam estis lumoj ŝaltitaj.</p>
  <p>La verkisto malfermis la pordon, antaŭ ol ni havis ŝancon sonorigi. <span class="subst" data-x="Ŝi">Ri</span> havis similan aĝon kiel miaj <span class="subst" data-x="patr">gepatr</span>oj, alta maldika ino kun akcipitra nazo kaj sagacaj okuloj kun multaj ridosulketoj. <span class="subst" data-x="Ŝi">Ri</span> surhavis ĝinzon sufiĉe laŭmodan por vidiĝi en unu el la butikoj en Valencia Strato kaj malstriktan hindakotonan bluzon, kiu pendis ĝis <span class="subst" data-x="ŝi">ri</span>aj femuroj. <span class="subst" data-x="Ŝi">Ri</span> havis etajn rondajn okulvitrojn, kiuj fulmis en la lumo de <span class="subst" data-x="ŝi">ri</span>a enirejo.</p>
  <p><span class="subst" data-x="Ŝi">Ri</span> ridetis al ni kun fermita buŝo.</p>
  <p>“Vi kunvenigis la tutan klanon, mi vidas”, <span class="subst" data-x="ŝi">ri</span> diris.</p>
  <p>Panjo kapjesis. “Vi komprenos, kial, post minuto”, <span class="subst" data-x="ŝi">ri</span> diris. <span class="subst" data-x="Sior(iĉ)">Sior</span>o Glover paŝis el malantaŭ Paĉjo.</p>
  <p>“Kaj vi kunvokis la mararmeon?”</p>
  <p>“Ĉio en sia tempo.”</p>
  <p>Ni prezentiĝis al <span class="subst" data-x="ŝi">ri</span> unu post alia. <span class="subst" data-x="Ŝi">Ri</span> havis firman manpremon kaj longajn fingrojn.</p>
  <p><span class="subst" data-x="Ŝi">Ri</span>a hejmo estis meblita en japana minimumisma stilo, kun nur malmultaj malaltaj mebloj kun precizaj proporcioj, grandaj argilaj potoj de bambuo, kiu brosis la plafonon, kaj io, kio aspektis kiel granda rustiĝinta peco el dizelmotoro starigita sur polurita marmora plinto. Mi decidis, ke mi ŝatas ĝin. La plankoj estis el malnova ligno, pumikita kaj kolorigita, sed ne plenigita, do oni povis vidi fendojn kaj kavetojn sub la lako. Mi <em>tre</em> ŝatis tion, speciale dum mi marŝis sur ĝi per ŝtrumpetaj piedoj.</p>
  <p>“Mi havas kafon preta”, <span class="subst" data-x="ŝi">ri</span> diris. “Kiu volas ĝin?”</p>
  <p>Ni ĉiuj levis manon. Mi rigardis defie al miaj <span class="subst" data-x="patr">gepatr</span>oj.</p>
  <p>“Bone”, <span class="subst" data-x="ŝi">ri</span> diris.</p>
  <p><span class="subst" data-x="Ŝi">Ri</span> malaperis en alian ĉambron kaj revenis post momento, portante krudan bambuan pleton kun duongaljona termosa kruĉo kaj ses tasoj kun preciza fasono sed krudaj, malprecizaj ornamoj. Ankaŭ tion mi ŝatis.</p>
  <p>“Do”, <span class="subst" data-x="ŝi">ri</span> diris, verŝinte kaj disdoninte la kafon. “Estas tre bele revidi vin ĉiujn. Marcus, mi kredas, ke la lastan fojon, kiam mi vidis vin, vi aĝis eble sep jarojn. Laŭ mia memoro, vin tre ekscitis via nova komputila ludo, kiun vi montris al mi.”</p>
  <p>Mi tute ne memoris ĝin, sed tio sonis kiel la aferoj, pri kiuj mi entuziasmis, kiam mi aĝis sep. Mi divenis, ke tio estis mia Sega Dreamcast.</p>
  <p><span class="subst" data-x="Ŝi">Ri</span> elprenis registrilon kaj flavan kajeron kaj skribilon, kaj turnadis la skribilon. “Mi pretas aŭskulti, kion vi rakontos al mi, kaj mi promesas al vi, ke mi traktos ĝin konfidence. Sed mi ne povas promesi, ke mi faros ion per ĝi, aŭ ke ĝi publikiĝos.” La maniero, en kiu <span class="subst" data-x="ŝi">ri</span> diris ĝin, komprenigis al mi, ke mia Panjo petis grandan komplezon, kiam <span class="subst" data-x="ŝi">ri</span> pelis ĉi tiun homon el <span class="subst" data-x="ŝi">ri</span>a lito, ĉu <span class="subst" data-x="ŝi">ri</span> estas amiko aŭ ne. Certe estas granda ĝeno esti fama esplora raportisto. Verŝajne estis miliono da homoj, kiuj volus, ke <span class="subst" data-x="ŝi">ri</span> okupiĝu pri ilia afero.</p>
  <p>Panjo kapsignis al mi. Kvankam mi rakontis la aferon jam trifoje en tiu vespero, mi sentis min momente senparola. Ĉi tio estos alia ol rakonti al miaj <span class="subst" data-x="patr">gepatr</span>oj. Alia ol rakonti al la <span class="subst" data-x="patr'iĉ">patriĉ</span>o de Darryl. Ĉi tio … ĉi tio estos nova movo en la ludo.</p>
  <p>Mi komencis malrapide, kaj rigardis Barbara fari notojn. Mi trinkis tutan tason da kafo, nur klarigante, kio estas LAR-umado kaj kiel mi eliris el la lernejo por ludi. Panjo kaj Paĉjo kaj <span class="subst" data-x="sior(iĉ)">sior</span>o Glover atente aŭskultis ĉi tiun parton. Mi verŝis al mi ankoraŭ unu tason kaj trinkis ĝin survoje al la klarigo, kiel ni estis arestitaj. Ĝis mi rakontis la tutan aferon, mi jam elĉerpis la poton kaj devis pisi kiel kurĉevalo.</p>
  <p><span class="subst" data-x="Ŝi">Ri</span>a banĉambro estis same nuda kiel la salono, kun bruna biologia sapo, kiu odoris kiel pura koto. Mi revenis en la ĉambron kaj trovis la plenkreskulojn trankvile rigardantaj min.</p>
  <p><span class="subst" data-x="Sior(iĉ)">Sior</span>o Glover nun faris sian rakonton. <span class="subst" data-x="Li">Ri</span> ne havis ion por diri pri tio, kio okazis, sed <span class="subst" data-x="li">ri</span> klarigis, ke <span class="subst" data-x="li">ri</span> estas eksarmeano, kaj ke <span class="subst" data-x="li">ri</span>a infano estas bonulo. <span class="subst" data-x="Li">Ri</span> rakontis, kiel sentiĝas kredi, ke <span class="subst" data-x="li">ri</span>a infano mortis, kiel <span class="subst" data-x="li">ri</span>a eks<span class="subst" data-x="edz'in">edzin</span>o kolapsis, kiam <span class="subst" data-x="ŝi">ri</span> eksciis, kaj alvenis en malsanulejo. <span class="subst" data-x="Li">Ri</span> ploris iomete, sen honto, kun la larmoj fluantaj sur <span class="subst" data-x="li">ri</span>a sulkoplena vizaĝo kaj malheligantaj la kolumon de <span class="subst" data-x="li">ri</span>a uniformo.</p>
  <p>Kiam ĉio estis finita, Barbara iris en alian ĉambron kaj revenis kun botelo da irlanda viskio. “Ĝi estas 15-jara rumbarele maturigita miksaĵo de Bushmills”, <span class="subst" data-x="ŝi">ri</span> diris, demetante kvar malgrandajn tasojn. Nenio por mi. “Oni ne vendas ĝin de dek jaroj. Mi pensas, ke nun estas deca tempo por malfermi ĝin.”</p>
  <p><span class="subst" data-x="Ŝi">Ri</span> verŝis por ĉiu el ili malgrandan glason da brando, poste levis sian kaj trinketis, elĉerpante duonon de la glaso. La ceteraj plenkreskuloj sekvis <span class="subst" data-x="ŝi">ri</span>n. Ili trinkis denove, kaj finis la glasojn. <span class="subst" data-x="Ŝi">Ri</span> verŝis al ili pli.</p>
  <p>“Bone”, <span class="subst" data-x="ŝi">ri</span> diris. “Jen kion mi povas diri al vi tuj. Mi kredas vin. Ne nur ĉar mi konas vin, Lillian. La rakonto sonas ĝuste, kaj ĝi kongruas kun aliaj onidiroj, kiujn mi aŭdis. Sed mi ne povos simple fidi vin pri ĉi tio. Mi devos esplori ĉiun aspekton de ĝi, kaj ĉiun parton de viaj vivoj kaj rakontoj. Mi devas scii, se estas io, kion vi ne diras al mi, io, kion oni povus uzi por senkreditigi vin, kiam ĉi tio diskoniĝos. Mi bezonas ĉion. Eble daŭros semajnojn, ĝis mi estos preta por publikigi.</p>
  <p>“Vi devas ankaŭ pensi pri via sekureco kaj la sekureco de ĉi tiu Darryl. Se <span class="subst" data-x="li">ri</span> vere estas ‘ne-persono’, tiam apliki premon al la DHS povus instigi ĝin formovi <span class="subst" data-x="li">ri</span>n. Pensu pri Sirio. Oni povus ankaŭ fari ion eĉ pli malbonan.” <span class="subst" data-x="Ŝi">Ri</span> lasis tion pendi en la aero. Mi sciis, ke <span class="subst" data-x="ŝi">ri</span> celis, ke oni eble mortigus <span class="subst" data-x="li">ri</span>n.</p>
  <p>“Mi prenos ĉi tiun leteron nun kaj skanos ĝin. Mi volas bildojn de vi du, nun kaj poste – ni povos elsendi fotiston, sed mi volas dokumenti ĉi tion kiel eble plej detale ankaŭ hodiaŭ vespere.”</p>
  <p>Mi iris kun <span class="subst" data-x="ŝi">ri</span> en <span class="subst" data-x="ŝi">ri</span>an oficejon por fari la skanon. Mi atendis laŭmodan malaltpotencan komputilon, kiu kongruus kun <span class="subst" data-x="ŝi">ri</span>a dekoracio, sed anstataŭe <span class="subst" data-x="ŝi">ri</span>a hejma oficejo estis plenigita per pintaj personaj komputiloj, grandaj plataj ekranoj, kaj skanilo sufiĉe granda, por ke oni povu surmeti tutan folion de gazeto. <span class="subst" data-x="Ŝi">Ri</span> faris ĉion ankaŭ rapide. Mi notis, aprobe, ke <span class="subst" data-x="ŝi">ri</span> uzas Paranojan Linukson. Tiu homo prenis sian laboron serioze.</p>
  <p>La ventumiloj de la komputiloj starigis efikan blankabruan ŝildon, sed malgraŭ tio mi fermis la pordon kaj proksimiĝis al <span class="subst" data-x="ŝi">ri</span>.</p>
  <p>“He, Barbara?”</p>
  <p>“Jes?”</p>
  <p>“Pri tio, kion vi diris, kion oni povus uzi por senkreditigi min?”</p>
  <p>“Jes?”</p>
  <p>“Kion mi diros al vi, vi ne povos esti devigita rakonti ĝin al iu alia, ĉu ĝuste?”</p>
  <p>“Teorie. Mi esprimu ĝin jene. Mi dufoje iris en malliberejon prefere ol perfidi fonton.”</p>
  <p>“Bone, bone. Tre bone. He. Malliberejon. He. Bone.” Mi enspiris profunde. “Vi aŭdis pri Xnet? Pri M1k3y?”</p>
  <p>“Jes?”</p>
  <p>“Mi estas M1k3y.”</p>
  <p>“Ho”, <span class="subst" data-x="ŝi">ri</span> diris. <span class="subst" data-x="Ŝi">Ri</span> funkciigis la skanilon kaj turnis la noton por kapti la alian flankon. <span class="subst" data-x="Ŝi">Ri</span> skanis je iu nekredebla difino, 10 mil punktoj en colo aŭ eĉ pli, kaj surekrane ĝi aspektis kiel la eligaĵo el elektronmikroskopo.</p>
  <p>“Nu, tio ja donas alian aspekton al la afero.”</p>
  <p>“Jes”, mi diris. “Mi supozas, ke tiel estas.”</p>
  <p>“Viaj <span class="subst" data-x="patr">gepatr</span>oj ne scias.”</p>
  <p>“Ĝuste. Kaj mi ne scias, ĉu mi volas, ke ili sciu.”</p>
  <p>“Jen io, kion vi devos elcerbumi. Mi devas pensi pri tio. Ĉu vi povos viziti mian oficejon? Mi ŝatus paroli kun vi pri tio, kion tio signifas, precize.”</p>
  <p>“Ĉu vi havas Xbox Universalan? Mi povus kunporti instalilon.”</p>
  <p>“Jes, mi certas, ke eblos aranĝi tion. Kiam vi vizitos, diru al la akceptisto, ke vi estas <span class="subst" data-x="sior(iĉ)">sior</span>o Bruna, por renkonti min. Ili scias, kion tio signifas. Nenian noton oni faros pri via vizito, kaj ĉiuj registraĵoj de la sekurecaj kameraoj de tiu tago estos aŭtomate forviŝitaj, kaj la kameraoj malŝaltitaj, ĝis vi foriros.”</p>
  <p>“He”, mi diris. “Vi pensas kiel mi.”</p>
  <p><span class="subst" data-x="Ŝi">Ri</span> ridetis kaj ŝajnigis pugni mian ŝultron. “Infano mia, mi ludas ĉi tiun ludon de diable longa tempo. Ĝis nun mi sukcesis pasigi pli da tempo libera ol malantaŭ krado. Paranojo estas mia partnero.”</p>
  <p class="steletoj">* * *</p>
  <p>La sekvan tagon en la lernejo mi similis al zombio. Mi atingis sume tri horojn da dormado, kaj eĉ per tri tasoj de la kafeina koto de la turko mi ne sukcesis ekigi mian cerbon. La problemo de kafeino estas, ke tro facilas kutimiĝi al ĝi, do oni devas konsumi pli kaj pli grandajn dozojn nur por superi normalecon.</p>
  <p>Mi pasigis la nokton per pensado, kion mi devos fari. Tio similis al kurado tra labirinto el torditaj etaj tuneloj, ĉiuj similaj, ĉiuj kondukantaj al la sama sakstrato. Kiam mi iros al Barbara, estos la fino por mi. Jen la konkludo, kiel ajn mi pensis pri la afero.</p>
  <p>Ĉe la fino de la lerneja tago mi nur volis iri hejmen kaj rampi en la liton. Sed mi havis rendevuon ĉe la <em>Golfa Gardisto</em>, ĉe la marbordo. Mi fiksrigardis miajn piedojn, dum mi ŝanceliĝis el la pordego, kaj kiam mi ŝanĝis direkton en Straton 24, alia paro de piedoj ekmarŝis samtakte apud mi. Mi rekonis la ŝuojn kaj haltis.</p>
  <p>“Ange?”</p>
  <p><span class="subst" data-x="Ŝi">Ri</span> aspektis, kiel mi sentis min. Dormomanka kaj pand-okula, kun tristaj krampoj en la anguloj de la buŝo.</p>
  <p>“He saluton”, <span class="subst" data-x="ŝi">ri</span> diris. “Surprizo. Mi forpermesis min senanonce de la lernejo. Mi ĉiuokaze ne povis koncentriĝi.”</p>
  <p>“Nu”, mi diris.</p>
  <p>“Silentu kaj brakumu min, malsaĝulo.”</p>
  <p>Mi faris tion. Ĝi sentiĝis bone. Pli bone ol bone. Ĝi sentiĝis, kvazaŭ mi estus amputinta parton de mi, kaj ĝi realfiksiĝis.</p>
  <p>“Mi amas vin, Marcus Yallow.”</p>
  <p>“Mi amas vin, Angela Carvelli.”</p>
  <p>“Bone”, <span class="subst" data-x="ŝi">ri</span> diris, interrompante ĝin. “Mi ŝatis vian afiŝon pri tio, kial vi ne ĵamas. Mi povas respekti tion. Kion vi faris por trovi manieron ĵami ilin sen kaptiĝi?”</p>
  <p>“Mi estas survoje por renkonti esploran ĵurnaliston, kiu publikigos raporton pri tio, kiel oni sendis min en malliberejon, kiel mi komencis Xnet, kaj kiel Darryl estas kontraŭleĝe tenata de la DHS en sekreta malliberejo sur Trezor-Insulo.”</p>
  <p>“Ho.” <span class="subst" data-x="Ŝi">Ri</span> ĉirkaŭrigardis dum momento. “Ĉu vi ne povis pensi pri io, nu, kiel diri, ambicia?”</p>
  <p>“Ĉu vi volas kunveni?”</p>
  <p>“Mi ja kunvenos, jes. Kaj mi volas, ke vi klarigu ĉi tion pli detale, se vi ne kontraŭas.”</p>
  <p>Post ĉiuj rerakontoj, ĉi tiu, rakontata, dum ni piediris ĝis Potrero-Avenuo kaj suben ĝis Strato 15, estis la plej facila. <span class="subst" data-x="Ŝi">Ri</span> tenis mian manon kaj ofte premis ĝin.</p>
  <p>Ni grimpis la ŝtuparon je du ŝtupoj por ĉiu paŝo ĝis la oficejo de la <em>Golfa Gardisto</em>. Mia koro bategis. Mi atingis la akceptejon kaj diris al la enuanta <span class="subst" data-x="knab'in">knabin</span>o malantaŭ la tablo: “Mi venis por renkonti Barbara Stratford. Mia nomo estas <span class="subst" data-x="sior(iĉ)">sior</span>o Verda.”</p>
  <p>“Mi pensas, ke vi celas, <span class="subst" data-x="sior(iĉ)">sior</span>o Bruna?”</p>
  <p>“Jes”, mi diris, kaj ruĝiĝis. “<span class="subst" data-x="Sior(iĉ)">Sior</span>o Bruna.”</p>
  <p><span class="subst" data-x="Ŝi">Ri</span> faris ion ĉe sia komputilo kaj poste diris: “Prenu sidlokon. Barbara elvenos post minuto. Ĉu mi povas alporti ion por vi?”</p>
  <p>“Kafon”, ni respondis ĥore. Jen alia kialo por ami Ange: ni dependis de la sama drogo.</p>
  <p>La akceptisto – beleta hispandevena ino nur kelkajn jarojn pli aĝa ol ni, vestita per Gap-stiloj tiel malnovaj, ke ili estis fakte kvazaŭ retro-ŝikaj – kapjesis, elpaŝis kaj revenis kun du tasoj ornamitaj per la kolofono de la gazeto.</p>
  <p>Ni trinketis silente, rigardante vizitantojn kaj raportistojn, kiuj alvenis kaj foriris. Fine Barbara venis por alvoki nin. <span class="subst" data-x="Ŝi">Ri</span> surhavis praktike la saman vestaron kiel la antaŭan vesperon. Ĝi taŭgis por <span class="subst" data-x="ŝi">ri</span>. <span class="subst" data-x="Ŝi">Ri</span> levis brovon al mi, vidante, ke mi venis kun amikino.</p>
  <p>“Saluton”, mi diris. “Nu, ĉi tio estas …”</p>
  <p>“<span class="subst" data-x="Sior(in)">Sior</span>o Bruna”, diris Ange, etendante manon. Ho, jes, ĝuste, niaj identecoj devus esti sekretaj. “Mi laboras kun <span class="subst" data-x="sior(iĉ)">sior</span>o Verda.” <span class="subst" data-x="Ŝi">Ri</span> kubutumis min.</p>
  <p>“Ni komencu do”, diris Barbara kaj kondukis nin ĝis direktorara kunvenejo kun longaj vitraj muroj kun la kurtenoj fermitaj. <span class="subst" data-x="Ŝi">Ri</span> demetis pleton de granaj biologiaj Oreo-klonoj, cifereca registrilo, kaj alia flava kajero.</p>
  <p>“Ĉu ankaŭ vi volas registri ĉi tion?” <span class="subst" data-x="ŝi">ri</span> demandis.</p>
  <p>Mi ankoraŭ ne pensis pri tio. Mi komprenis ja, kial tio estus utila, se mi volus disputi, kion Barbara presigis. Tamen, se mi ne povus fidi al <span class="subst" data-x="ŝi">ri</span> fari bone por mi, mi ĉiuokaze estus pereonta.</p>
  <p>“Ne, jam bone”, mi diris.</p>
  <p>“Do, ni eku. Juna <span class="subst" data-x="sior'in">siorin</span>o, mia nomo estas Barbara Stratford, kaj mi estas esplora raportisto. Mi divenas, ke vi scias, kial mi estas ĉi tie, kaj mi scivolas, kial vi estas ĉi tie.”</p>
  <p>“Mi laboras kun Marcus pri Xnet”, <span class="subst" data-x="ŝi">ri</span> diris. “Ĉu vi devas scii mian nomon?”</p>
  <p>“Ne necesas tuj”, diris Barbara. “Vi povas esti anonima, se vi volas. Marcus, mi petis vin rakonti al mi ĉi tion, ĉar mi devas scii, kiel ĝi kunludos kun la rakonto, kiun vi donis al mi pri via amiko Darryl, kaj la noto, kiun vi montris al mi. Mi vidas, kiel ĝi estus bona akompananto; mi povos prezenti ĉi tion kiel la originon de Xnet. ‘Ili faris por si malamikon, kiun ili neniam forgesos’: tiuspeca afero. Tamen, honeste, mi preferus ne devi rakonti pri tio, se mi ne devos.</p>
  <p>“Mi preferus havi belan puran rakonton pri la sekreta malliberejo ĉe nia sojlo, sen devi argumenti pri tio, ĉu la tieaj malliberuloj estas la speco de homoj, kiuj probable elirus tra la pordego kaj establus subteran movadon kun la celo malstabiligi la federacian registaron. Certe vi povas kompreni tion.”</p>
  <p>Mi ja komprenis. Se Xnet estos parto de la rakonto, kelkaj homoj diros: vidu, ili devas malliberigi tiajn homojn, aŭ ili komencos tumulton.</p>
  <p>“Ĉi tio estas via spektaklo”, mi diris. “Mi pensas, ke vi devas rakonti al la mondo pri Darryl. Kiam vi faros tion, tio informos al la DHS, ke mi parolis publike, kaj tiam ili ĉasos min. Eble ili deduktos, ke mi implikiĝis en Xnet. Eble ili ligos min al M1k3y. Mi supozas, ke mi volas diri jenon: kiam vi publikigos pri Darryl, ĉio finiĝos por mi, ĉiuokaze. Mi paciĝis kun tio.”</p>
  <p>“Oni estu pendumita pro ŝafo, se jam pro ŝafido”, <span class="subst" data-x="ŝi">ri</span> diris. “Bone. Do tio estas decidita. Mi volas, ke vi ambaŭ rakontu al mi ĉion, kion vi povas, pri la fondo kaj funkciado de Xnet, kaj poste mi volas vidi demonstron. Por kio vi uzas ĝin? Kiu alia uzas ĝin? Kiel ĝi disvastiĝis? Kiu verkis la programaron? Ĉion.”</p>
  <p>“Tio daŭros iom da tempo”, diris Ange.</p>
  <p>“Mi havas iom da tempo”, diris Barbara. <span class="subst" data-x="Ŝi">Ri</span> trinkis iom da kafo kaj manĝis falsan Oreon. “Ĉi tio eble estos la plej grava rakonto pri la Milito kontraŭ Teroro. Ĉi tio eble estos la rakonto, kiu faligos la registaron. Kiam oni havas tian rakonton, oni traktas ĝin zorge.”</p>
</section>

  </body>
</html>
