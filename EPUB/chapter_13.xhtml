<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 13</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_13">
  <h2>Ĉapitro 13</h2>
  <p>“Ili estas kompletaj ĉiesuloj”, diris Ange, elkraĉante la lastan vorton. “Fakte, tio estus insulto al la diligente laborantaj ĉiesuloj de la mondo. Ili estas … <em>profitistoj</em>.”</p>
  <p>Ni rigardis stakon da gazetoj, kiujn ni akiris kaj kunportis al la kafejo. Ĉiu havis “raportaĵon” pri la festo en Dolores-Parko, kaj ĉiu senescepte priskribis ĝin tiel, ke ĝi ŝajnis ebria drogoplena orgio de <span class="subst" data-x="bub">bub</span>oj, kiuj atakis la policon. <em>USA Today</em> priskribis la koston de la “tumulto” kaj enkalkulis la koston forlavi la piproŝprucan restaĵon de la gasbombado, la ondon da astmo-atakoj, kiuj blokis la urĝejojn de la urbo, kaj la koston pritrakti la okcent arestitajn “tumultulojn”.</p>
  <p>Neniu rakontis de nia flanko.</p>
  <p>“Nu, Xnet diras ĝin ĝuste, ĉiuokaze”, mi diris. Mi estis kopiinta kelkajn blogojn, filmetojn kaj fotarojn al mia telefono kaj montris ilin al <span class="subst" data-x="ŝi">ri</span>. Ili estis senperaj raportoj de homoj, kiuj estis gasumitaj kaj batitaj. La filmeto montris nin ĉiujn danci, amuziĝi, montris la pacajn politikajn paroladojn kaj la skandadon de “Reprenu ĝin”, kaj la paroladon de Trudy Doo, kiel ni estas la sola generacio, kiu povas kredi je lukto por niaj liberoj.</p>
  <p>“Ni devas sciigi homojn pri ĉi tio”, <span class="subst" data-x="ŝi">ri</span> diris.</p>
  <p>“Jes”, mi diris, moroze. “Jen bela teorio.”</p>
  <p>“Nu, kial laŭ vi la gazetaro neniam publikigas nian flankon?”</p>
  <p>“Vi diris ĝin: ili estas ĉiesuloj.”</p>
  <p>“Jes, sed ĉiesuloj faras ĝin por la mono. Ili povus vendi pli da gazetoj kaj reklamoj, se ili havus polemikon. Nun ili havas nur krimon; polemiko estus multe pli granda.”</p>
  <p>“Bone, tion mi akceptas. Do kial ili ne faras ĝin? Nu, raportistoj apenaŭ kapablas traserĉi ordinarajn blogojn, des malpli informiĝi per Xnet. Ĝi apenaŭ estas plenkreskulamika ejo.”</p>
  <p>“Jes”, <span class="subst" data-x="ŝi">ri</span> diris. “Sed ni povas plibonigi tion, ĉu ne?”</p>
  <p>“He?”</p>
  <p>“Dokumentu ĉion. Metu ĉion en unu lokon, kun ĉiuj ligoj. Unu lokon, al kiu oni povas iri, por ke la gazetaro trovu ĝin kaj akiru plenan bildon. Ligu ĝin al la KIELFARI-dosieroj por Xnet. Interretuzantoj povas atingi Xnet, se ili ne zorgas, ke la DHS eltrovos, pri kio ili legis.”</p>
  <p>“Ĉu vi pensas, ke tio funkcios?”</p>
  <p>“Nu, eĉ se ĝi ne funkcios, ĝi estos io pozitiva farita.”</p>
  <p>“Kial ili aŭskultus nin eĉ?”</p>
  <p>“Kiu ne aŭskultus M1k3y?”</p>
  <p>Mi demetis mian kafon. Mi prenis mian telefonon kaj enpoŝigis ĝin. Mi ekstaris, turnis min sur la kalkano, kaj eliris el la kafejo. Mi elektis direkton laŭ hazardo kaj plu iris. Mia vizaĝo sentiĝis streĉita, kun la sango fordrenita al mia stomako, kiu kirliĝis.</p>
  <p><em>Ili scias, kiu vi estas</em>, mi pensis. <em>Ili scias, kiu estas M1k3y.</em> Jen la fino. Se Ange eksciis tion, ankaŭ la DHS eksciis. Mi pereos. Mi sciis tion, de kiam ili ellasis min el la DHS-kamiono, ke iam ili venos por aresti min kaj formeti min por ĉiam, forsendi min tien, kien Darryl malaperis.</p>
  <p>Ĉio finiĝis.</p>
  <p><span class="subst" data-x="Ŝi">Ri</span> preskaŭ faligis min, kiam mi atingis Market-Straton. <span class="subst" data-x="Ŝi">Ri</span> estis senspira kaj aspektis furioze.</p>
  <p>“Kio <em>diable</em> estas via problemo, <span class="subst" data-x="sior(iĉ)">sior</span>o?”</p>
  <p>Mi forskuis <span class="subst" data-x="ŝi">ri</span>n kaj plu iris. Ĉio finiĝis.</p>
  <p><span class="subst" data-x="Ŝi">Ri</span> kaptis min denove. “Ĉesu, Marcus, vi timigas min. Venu nun, parolu al mi.”</p>
  <p>Mi haltis kaj rigardis <span class="subst" data-x="ŝi">ri</span>n. <span class="subst" data-x="Ŝi">Ri</span> nebuliĝis antaŭ miaj okuloj. Mi povis nenion enfokusigi. Mi sentis frenezan deziron salti antaŭ tramon, kiu preterrapidis nin laŭ la mezo de la strato. Pli bone estus morti ol reiri.</p>
  <p>“Marcus!” <span class="subst" data-x="Ŝi">Ri</span> faris ion, kion mi vidis homojn fari nur en filmoj. <span class="subst" data-x="Ŝi">Ri</span> vangofrapis min: forta frapo al la vizaĝo. “Parolu al mi, damne!”</p>
  <p>Mi rigardis <span class="subst" data-x="ŝi">ri</span>n kaj metis manon al mia vizaĝo, kiu forte brulis.</p>
  <p>“Neniu sciu, kiu mi estas”, mi diris. “Mi ne povas diri tion pli simple. Se vi scias, ĉio finiĝis. Kiam aliaj homoj ekscias, ĉio finiĝas.”</p>
  <p>“Ho Dio, pardonu min. Vidu, mi scias nur pro tio, ke, nu, mi ĉantaĝis Jolu. Post la festo mi iom spionis vin, provante eltrovi, ĉu vi estas la bonulo, kiu vi ŝajnis esti, aŭ sekreta hakilmurdisto. Mi konas Jolu de longa tempo, kaj kiam mi demandis <span class="subst" data-x="li">ri</span>n pri vi, <span class="subst" data-x="li">ri</span> entuziasmiĝis, kvazaŭ vi estus Kristo reveninta aŭ io tia, sed mi povis konstati, ke ion <span class="subst" data-x="li">ri</span> ne rakontas al mi. Mi konas Jolu de longa tempo. <span class="subst" data-x="Li">Ri</span> eliris kun mia pli aĝa <span class="subst" data-x="frat'in">fratin</span>o ĉe komputila tendaro, kiam <span class="subst" data-x="li">ri</span> estis infano. Mi havas bonegan koton pri <span class="subst" data-x="li">ri</span>. Mi diris al <span class="subst" data-x="li">ri</span>, ke mi publikigos ĝin, se <span class="subst" data-x="li">ri</span> ne rakontos al mi.”</p>
  <p>“Do <span class="subst" data-x="li">ri</span> diris al vi.”</p>
  <p>“Ne. <span class="subst" data-x="Li">Ri</span> diris, ke mi iru al la diablo. Sed tiam mi diris al <span class="subst" data-x="li">ri</span> ion pri mi. Ion, kion mi neniam rakontis al iu alia.”</p>
  <p>“Kion?”</p>
  <p><span class="subst" data-x="Ŝi">Ri</span> rigardis min. Ĉirkaŭrigardis. Rigardis min denove. “Bone. Mi ne ĵurigos vin pri sekreteco, ĉar kiel tio utilus? Aŭ mi povas fidi vin, aŭ mi ne povas.</p>
  <p>“En la pasinta jaro, mi …” <span class="subst" data-x="Ŝi">Ri</span> interrompis sin. “En la pasinta jaro, mi ŝtelis la normigitajn testojn kaj publikigis ilin en la reto. Tio estis nur petolaĵo. Mi hazarde preterpasis la oficejon de la lernejestro, kaj mi vidis ilin en <span class="subst" data-x="li">ri</span>a gardoŝranko, kies pordo estis malfermita. Mi plonĝis en <span class="subst" data-x="li">ri</span>an oficejon – estis ses aroj da kopioj, kaj mi ŝovis nur unu en mian sakon kaj forkuris. Kiam mi venis hejmen, mi skanis ĉiujn paĝojn kaj alŝutis ilin al servilo de la Piratpartio en Danio.”</p>
  <p>“Tion faris <em>vi</em>?” mi diris.</p>
  <p><span class="subst" data-x="Ŝi">Ri</span> ruĝiĝis. “Nu. Jes.”</p>
  <p>“Merdo!” mi diris. Tio estis grandega novaĵo. La Eduka Direktoraro diris, ke ĝiaj testoj por “Neniu Infano Preterlasita” kostis dekojn da milionoj da dolaroj kaj oni devos elspezi tiun monon denove pro la liko. Ili nomis ĝin “edukoterorismo”. Raportistoj spekulativis senfine pri la politikaj motivoj de la likiginto, ĉu estis protesto de instruisto, aŭ studento, aŭ ŝtelisto, aŭ venĝema registara kontraktisto.</p>
  <p>“Tio estis VI?”</p>
  <p>“Tio estis mi”, <span class="subst" data-x="ŝi">ri</span> diris.</p>
  <p>“Kaj vi diris tion al Jolu …”</p>
  <p>“Ĉar mi volis, ke <span class="subst" data-x="li">ri</span> estu certa, ke mi gardos la sekreton. Se <span class="subst" data-x="li">ri</span> scios <em>mian</em> sekreton, tiam <span class="subst" data-x="li">ri</span> havos ion, kion <span class="subst" data-x="li">ri</span> povus uzi por meti min en malliberejon, se mi malfermus mian buŝon. Doni iom, ricevi iom. <em>Quid pro quo</em>, kiel en <em>La silento de la ŝafidoj</em>.”</p>
  <p>“Kaj <span class="subst" data-x="li">ri</span> diris al vi.”</p>
  <p>“Ne. <span class="subst" data-x="Li">Ri</span> ne diris.”</p>
  <p>“Sed …”</p>
  <p>“Tiam mi rakontis al <span class="subst" data-x="li">ri</span>, kiom mi ŝatas vin. Kiel mi planis esti idioto, ĵetante min al vi. <em>Tiam</em> <span class="subst" data-x="li">ri</span> diris al mi.”</p>
  <p>Post tio mi ne povis elpensi ion por diri. Mi rigardis miajn piedojn. <span class="subst" data-x="Ŝi">Ri</span> kaptis miajn manojn kaj premis ilin.</p>
  <p>“Pardonu, ke mi elpremis ĝin de <span class="subst" data-x="li">ri</span>. Tio devus esti via decido diri al mi, se vi volus entute diri al mi. Ne estis mia afero …”</p>
  <p>“Ne” mi diris. Sciante nun, kiel <span class="subst" data-x="ŝi">ri</span> eltrovis, mi komencis trankviliĝi. “Ne, estas bone, ke vi scias. <em>Vi</em>.”</p>
  <p>“Mi”, <span class="subst" data-x="ŝi">ri</span> diris. “Eta mi.”</p>
  <p>“Bone, mi povas vivi kun ĉi tio. Sed restas unu afero.”</p>
  <p>“Kio?”</p>
  <p>“Ne ekzistas maniero diri ĉi tion sen ŝajni ofendulo, do mi simple diros ĝin. Homoj, kiuj eliras unu kun la alia – aŭ kion ajn ni faras nun – ili rompas sian rilaton. Kiam ili rompas ĝin, ili koleriĝas unu kontraŭ la alia. Kelkfoje ili eĉ malamas unu la alian. Estas tre seke pensi, kiel tio povus okazi inter ni, sed vi scias, ke ni devas pensi pri tio.”</p>
  <p>“Mi solene promesas, ke nenio, kion vi povus fari al mi, igus min perfidi vian sekreton. Nenio. Fiki dekon da huraistinoj en mia lito, dum mia <span class="subst" data-x="patr'in">patrin</span>o rigardas. Devigi min aŭskulti Britney Spears. Ŝteli mian tekokomputilon, rompi ĝin per marteloj kaj trempi ĝin en marakvon. Mi promesas. Nenio. Iam ajn.”</p>
  <p>Mi elblovis iom da aero.</p>
  <p>“Nu”, mi diris.</p>
  <p>“Nun estus bona momento por kisi min”, <span class="subst" data-x="ŝi">ri</span> diris, kaj turnis la vizaĝon supren.</p>
  <p class="steletoj">* * *</p>
  <p>La sekva granda projekto de M1k3y en Xnet estis kunmeti la definitivan resumon de raportoj pri la FIDU-NENIUN-festo en Dolores-Parko. Mi kunmetis la plej grandan, plej imponan retpaĝaron, kiun mi povis, kun sekcioj montrantaj la agadon laŭ loko, laŭ horo, laŭ kategorio: polica perforto, dancado, sekvaĵo, kantado. Mi alŝutis la tutan koncerton.</p>
  <p>Mi laboris pri preskaŭ nenio alia dum la resto de la nokto. Kaj de la sekva nokto. Kaj de la postsekva.</p>
  <p>Mia poŝtujo superbordiĝis pro ricevitaj sugestoj. Homoj sendis al mi elŝutojn de siaj telefonoj kaj poŝkameraoj. Poste mi ricevis retmesaĝon de nomo, kiun mi rekonis: Dr Eeevil (tri E-oj), unu el la ĉefaj vartistoj de Paranoja Linukso.</p>
  <p><code>&gt; M1k3y</code></p>
  <p><code>&gt; Mi rigardas vian Xnet-eksperimenton kun granda intereso. Ĉi tie en Germanio ni havas sperton, kio okazas kun registaro, kiu iĝas neregebla.</code></p>
  <p><code>&gt; Vi sciu, ke ĉiu fotilo havas unikan “bru-parafon”, per kiu eblas poste ligi bildon al fotilo. Tio signifas, ke la fotoj, kiujn vi republikigas en viaj retpaĝoj, povus esti uzataj por identigi la fotintojn, se ili poste estos arestitaj pro io alia.</code></p>
  <p><code>&gt; Bonŝance ne estas malfacile forfiltri la parafojn, se vi volas tion fari. Estas programeto por fari tion en la distribuaĵo de Paranoja Linukso, kiun vi uzas. Ĝi nomiĝas photonomous, kaj vi trovos ĝin en /usr/bin. Simple legu la manpaĝojn por informiĝi. Sed ĝi estas simpla.</code></p>
  <p><code>&gt; Bonŝancon en tio, kion vi faras. Ne kaptiĝu. Restu libera. Restu paranoja.</code></p>
  <p><code>&gt; Dr Eeevil</code></p>
  <p>Mi senfingrospurigis ĉiujn fotojn, kiujn mi afiŝis, kaj remetis ilin, kun noto klariganta, kion Dr Eeevil rakontis al mi, avertante al ĉiuj homoj fari same. Ni ĉiuj havis la saman bazan instalon de Paranoja Xbox, do ni ĉiuj povis anonimigi niajn bildojn. Nenion mi povis fari pri la fotoj jam elŝutitaj kaj enstapligitaj, sed ekde nun ni estos pli ruzaj.</p>
  <p>Nenion plian mi pensis pri la afero tiunokte, ĝis mi venis suben al la matenmanĝo la sekvan matenon, kie Panjo havis la radion ŝaltita kaj aŭdiĝis la matenaj novaĵoj de NPR.</p>
  <p>“La araba novaĵagentejo Al-Ĝazira montras bildojn, filmetojn kaj senperajn raportojn pri la junulara tumulto de la pasinta semajnfino en Dolores-Parko”, diris la anoncisto, dum mi trinkis glason da oranĝosuko. Mi sukcesis ne ŝprucigi ĝin trans la ĉambron, sed mi <em>ja</em> misglutis iomete.</p>
  <p>“Raportistoj de Al-Ĝazira pretendas, ke tiuj raportoj publikiĝis en la tiel nomata ‘Xnet’, sekreta reto uzata de studentoj kaj simpatiantoj de Al-Kaida en la Golfa Regiono. Pri la ekzisto de tiu reto delonge estis onidiroj, sed hodiaŭ aperas la unua mencio pri ĝi en amaskomunikiloj.”</p>
  <p>Panjo balancis la kapon. “Ĝuste tion ni bezonas”, <span class="subst" data-x="ŝi">ri</span> diris. “Kvazaŭ la polico ne jam estus sufiĉe malbona. <span class="subst" data-x="Bub">Bub</span>oj, kiuj kuras tien kaj reen, ŝajnigante esti gerilanoj, kaj donas al ĝi pretekston por eĉ pli forte bati.”</p>
  <p>“La blogoj de Xnet havas centojn da raportoj kaj plurrimedaj dosieroj de junaj homoj, kiuj ĉeestis la tumulton kaj asertas, ke ili estis pace kunvenintaj, ĝis la polico atakis <em>ilin</em>. Jen unu el tiuj raportoj.</p>
  <p>“‘Ni faris nenion krom danci. Mi kunvenigis mian etan <span class="subst" data-x="frat'iĉ">fratiĉ</span>on. Muzikgrupoj ludis, kaj ni parolis pri libereco, kiel ni perdas ĝin al tiuj ofenduloj, kiuj pretendas, ke ili malamas teroristojn, sed atakas nin, kvankam ni ne estas teroristoj, sed usonanoj. Mi pensas, ke ili malamas liberecon, ne nin.</p>
  <p>“‘Ni dancis kaj la muzikistoj ludis, kaj ĉio estis amuza kaj bona, kaj jen la policanoj komencis krii al ni, ke ni disiru. Ni ĉiuj kriis, reprenu ĝin! Kio signifas: reprenu Usonon. La policanoj gasumis nin per piproŝpruco. Mia eta <span class="subst" data-x="frat'iĉ">fratiĉ</span>o aĝas dek du. <span class="subst" data-x="Li">Ri</span> maltrafis tri tagojn da lernejo. Miaj stultaj <span class="subst" data-x="patr">gepatr</span>oj diras, ke mi kulpas. Sed kio pri la policanoj? Ni pagas ilin, kaj ili devus protekti nin, sed ili gasumis nin pro nenio, gasumis nin, kiel oni gasumas malamikajn soldatojn.’</p>
  <p>“Similaj raportoj, inkluzive sonon kaj filmetojn, estas troveblaj en la retpaĝoj de Al-Ĝazira kaj en Xnet. Vi povas trovi instrukciojn por aliri tiun Xnet en la hejmpaĝo de NPR.”</p>
  <p>Paĉjo venis suben.</p>
  <p>“Ĉu vi uzas Xnet?” <span class="subst" data-x="li">ri</span> diris. <span class="subst" data-x="Li">Ri</span> rigardis atentege al mia vizaĝo. Mi sentis min tordiĝi.</p>
  <p>“Ĝi estas por ludoj”, mi diris. “Jen por kio la plej multaj homoj uzas ĝin. Ĝi estas nur sendrata reto. Ĝi estas tio, kion ĉiuj faris per tiuj senpagaj Xbox-aparatoj, kiujn oni fordonis antaŭ unu jaro.”</p>
  <p><span class="subst" data-x="Li">Ri</span> rigardis al mi minace. “Ludoj? Marcus, eble vi ne komprenas tion, sed vi kreas ŝirmon por homoj, kiuj planas ataki kaj detrui ĉi tiun landon. Mi ne volas vidi vin uzi tiun Xnet. Ne plu. Ĉu mi parolas sufiĉe klare?”</p>
  <p>Mi volis argumenti. Damne, mi volis kapti <span class="subst" data-x="li">ri</span>n ĉe la ŝultroj kaj skui <span class="subst" data-x="li">ri</span>n. Sed mi ne faris tion. Mi rigardis for. Mi diris: “Certe, Paĉjo.” Kaj mi iris al la lernejo.</p>
  <p class="steletoj">* * *</p>
  <p>Komence mi senŝarĝiĝis, kiam mi eksciis, ke <span class="subst" data-x="sior(iĉ)">sior</span>o Benson ne restos kiel instruisto de mia klaso pri Sociaj Studoj. Sed la ino, kiun oni trovis por anstataŭi <span class="subst" data-x="li">ri</span>n, estis mia plej malbona premsonĝo.</p>
  <p><span class="subst" data-x="Ŝi">Ri</span> estis juna, nur ĉirkaŭ 28 aŭ 29, kaj beleta, en deca maniero. <span class="subst" data-x="Ŝi">Ri</span> havis blondajn harojn kaj molan sudan parolmanieron, kiam <span class="subst" data-x="ŝi">ri</span> prezentis sin al ni kiel <span class="subst" data-x="sior'in">siorin</span>on Andersen. Tio tuj sonigis ĉe mi alarmon. Mi konis <em>neniun</em> inon sub sesdek jaroj, kiu nomis sin “<span class="subst" data-x="sior'in">siorin</span>o”.</p>
  <p>Sed mi pretis pretervidi tion. <span class="subst" data-x="Ŝi">Ri</span> estis juna, bela, sonis afable. <span class="subst" data-x="Ŝi">Ri</span> estos bona.</p>
  <p><span class="subst" data-x="Ŝi">Ri</span> ne estis bona.</p>
  <p>“Sub kiaj cirkonstancoj la federacia registaro estu preta provizore abrogi la Deklaron de Rajtoj?” <span class="subst" data-x="ŝi">ri</span> diris, turnante sin al la nigra tabulo kaj skribante vicon de numeroj, de unu ĝis dek.</p>
  <p>“Neniam”, mi diris, ne atendante, ĝis <span class="subst" data-x="ŝi">ri</span> petos min paroli. Tio estis facila. “Konstituciaj rajtoj estas absolutaj.”</p>
  <p>“Tio ne estas tre nuancita vidpunkto.” <span class="subst" data-x="Ŝi">Ri</span> rigardis sian sidlokoplanon. “Marcus. Ekzemple, imagu, ke policano faras nerajtigitan priserĉon. <span class="subst" data-x="Li">Ri</span> malkovras konvinkan pruvon, ke iu malbonulo mortigis vian <span class="subst" data-x="patr'iĉ">patriĉ</span>on. Ĝi estas la sola ekzistanta pruvo. Ĉu la malbonulo liberiĝu?”</p>
  <p>Mi sciis la respondon al tio, sed mi ne povis vere klarigi ĝin. “Jes”, mi diris, finfine. “Sed la polico ne faru nerajtigitan priserĉon …”</p>
  <p>“Malĝuste”, <span class="subst" data-x="ŝi">ri</span> diris. “La ĝusta respondo al polica miskonduto estas disciplina agado kontraŭ la polico, ne punado de la tuta socio pro la eraro de unu policano.” <span class="subst" data-x="Ŝi">Ri</span> skribis “Krima kulpo” ĉe punkto unu sur la tabulo.</p>
  <p>“Ĉu aliaj manieroj, en kiuj eblas provizore abrogi la Deklaron de Rajtoj?”</p>
  <p>Charles levis la manon. “Krii ‘fajro!’ en plena teatro?”</p>
  <p>“Tre bone …” <span class="subst" data-x="ŝi">ri</span> konsultis la sidlokoplanon … “Charles. Ekzistas multaj okazoj, en kiuj la Unua Amendo ne estas absoluta. Ni listu ankoraŭ kelkajn tiajn.”</p>
  <p>Charles levis la manon denove. “Endanĝerigi oficiston de leĝobeigado.”</p>
  <p>“Jes, malkaŝi la identecon de kaŝa policano aŭ informoficisto. Tre bone.” <span class="subst" data-x="Ŝi">Ri</span> skribis ĝin. “Ĉu aliajn?”</p>
  <p>“Nacia sekureco”, diris Charles, ne atendante, ke <span class="subst" data-x="ŝi">ri</span> petu <span class="subst" data-x="li">ri</span>n denove. “Kalumniado. Obscenaĵoj. Koruptado de infanoj. Infanpornaĵoj. Receptoj por fari bombojn.” <span class="subst" data-x="Sior'in">Siorin</span>o Andersen skribis tiujn aferojn rapide, sed haltis ĉe infanpornaĵoj. “Infanpornaĵoj estas nur formo de obscenaĵoj.”</p>
  <p>Mi sentis naŭzon. Ne ĉi tion mi lernis aŭ kredis pri mia lando. Mi levis la manon.</p>
  <p>“Jes, Marcus?”</p>
  <p>“Mi ne komprenas. Vi parolas, kvazaŭ la Deklaro de Rajtoj estus laŭvola. Ĝi estas la Konstitucio. Ni devas sekvi ĝin absolute.”</p>
  <p>“Tio estas kutima trosimpligo”, <span class="subst" data-x="ŝi">ri</span> diris, farante al mi falsan rideton. “Sed fakte la verkintoj de la Konstitucio intencis, ke ĝi estu vivanta dokumento, reviziata tra la tempo. Ili komprenis, ke la Respubliko ne povus daŭri eterne, se la aktuala registaro ne povus regi laŭ la aktualaj bezonoj. Ili neniam intencis, ke la Konstitucio estu rigardata kiel religia doktrino. Ili ja venis ĉi tien, fuĝante de religia doktrino.”</p>
  <p>Mi kapneis. “Kio? Ne. Ili estis komercistoj kaj metiistoj, kiuj estis fidelaj al la <span class="subst" data-x="Reĝ(iĉ)">Reĝ</span>o, ĝis tiu iniciatis politikojn kontraŭ iliaj interesoj kaj kruele obeigis ilin. La religiaj rifuĝintoj venis multe pli frue.”</p>
  <p>“Kelkaj Verkintoj devenis de religiaj rifuĝintoj”, <span class="subst" data-x="ŝi">ri</span> diris.</p>
  <p>“Kaj la Deklaro de Rajtoj ne devus esti io, el kio oni elektas laŭvole. Kion la Verkintoj malamis, tio estis tiranio. Jen kion la Deklaro de Rajtoj devu malebligi. Ili estis revolucia armeo kaj deziris principaron, pri kiu ĉiu povus konsenti. Vivo, libero kaj la sekvado de feliĉo. La rajto de popoloj forpuŝi siajn subpremantojn.”</p>
  <p>“Jes, jes”, <span class="subst" data-x="ŝi">ri</span> diris, svingante brakon al mi. “Ili kredis je la rajto de la popolo liberiĝi de siaj <span class="subst" data-x="Reĝ">Reĝ</span>oj, sed …” Charles jam ridetis, kaj kiam <span class="subst" data-x="sior'in">siorin</span>o Andersen diris tion, <span class="subst" data-x="li">ri</span> ridetis eĉ pli.</p>
  <p>“Ili kreis la Deklaron de Rajtoj, ĉar ili opiniis, ke havi absolutajn rajtojn estas pli bone ol la risko, ke iu forprenos ilin. Kiel la Unua Amendo: ĝi protektu nin per tio, ke ĝi malebligas al la registaro krei du specojn de parolado, permesata parolado kaj krima parolado. Ili ne volis alfronti la riskon, ke iu ofendulo decidos, ke la aferoj, kiujn tiu trovas malagrablaj, estu kontraŭleĝaj.”</p>
  <p><span class="subst" data-x="Ŝi">Ri</span> turnis sin al la tabulo kaj skribis sur ĝi, “Vivo, libero kaj la sekvado de feliĉo”.</p>
  <p>“Ni kuras iomete antaŭen de la leciono, sed vi ŝajnas progresinta grupo.” La aliaj ridis ĉe tio, nervoze.</p>
  <p>“La rolo de registaro estas sekurigi por civitanoj la rajtojn pri vivo, libero kaj la sekvado de feliĉo. En tiu ordo. Tio similas al filtro. Se la registaro volas fari ion, kio igas nin iomete malfeliĉa, aŭ forprenas iom de nia libero, tio estas bona, kondiĉe ke ĝi faras ĝin por savi niajn vivojn. Jen kial policanoj povas enŝlosi vin, se ili pensas, ke vi estas danĝera por vi mem aŭ aliaj homoj. Vi perdas viajn liberon kaj feliĉon por protekti vivon. Se vi havas vivon, vi eble akiros liberon kaj feliĉon poste.”</p>
  <p>Iuj aliaj jam levis la manojn. “Ĉu tio signifas, ke ili povas fari ion ajn, kion ili volas, se ili diras, ke ĝi estas por malebligi al iu vundi nin en la estonteco?”</p>
  <p>“Jes”, diris alia lernanto. “Ŝajnas, ke vi diras, ke nacia sekureco estas pli grava ol la Konstitucio.”</p>
  <p>Mi tiom fieris pri miaj kunlernantoj tiam. Mi diris: “Kiel oni povas protekti liberon per abrogo de la Deklaro de Rajtoj?”</p>
  <p><span class="subst" data-x="Ŝi">Ri</span> kapneis al ni, kvazaŭ ni parolus tre stulte. “La ‘revoluciaj’ fondintoj <em>mortpafis perfidulojn</em> kaj spionojn. Ili ne kredis je absoluta libero, ne kiam ĝi minacis la Respublikon. Rigardu nun tiujn Xnet-ulojn …”</p>
  <p>Mi forte penis ne rigidiĝi.</p>
  <p>“… tiujn tiel nomatajn ĵamantojn, kiuj estis en la novaĵoj hodiaŭ matene. Kiam ĉi tiu urbo estis atakita de homoj, kiuj deklaris militon kontraŭ ĉi tiu lando, ili celis saboti la sekurecrimedojn starigitajn por kapti la malbonulojn kaj malebligi al ili fari ĝin denove. Tion ili faris, kaŭzante danĝeron kaj ĝenon al siaj kuncivitanoj …”</p>
  <p>“Ili faris tion por montri, ke niaj rajtoj estas forprenataj en la nomo de protektado!” mi diris. Nu, bone, mi kriis ĝin. Damne, <span class="subst" data-x="ŝi">ri</span> tiom kolerigis min. “Ili faris tion, ĉar la registaro traktis <em>ĉiun</em> kiel suspektatan teroriston.”</p>
  <p>“Do ili volis pruvi, ke ili ne estu traktataj kiel teroristoj,” Charles rekriis, “do ili agis kiel teroristoj? Do ili faris terorismon?”</p>
  <p>Mi ekbolis.</p>
  <p>“Ho, Kristo. Faris terorismon? Ili montris, ke universala observado estas pli danĝera ol terorismo. Rigardu, kio okazis en la parko la pasintan semajnfinon. Tiuj homoj dancis kaj aŭskultis muzikon. Kiel <em>tio</em> estas terorismo?”</p>
  <p>La instruisto transiris la ĉambron por stari antaŭ mi, atendante, ĝis mi fermis la faŭkon. “Marcus, vi ŝajne pensas, ke nenio ŝanĝiĝis en ĉi tiu lando. Vi devas kompreni, ke la bombado de la Golfa Ponto ŝanĝis ĉion. Miloj de niaj amikoj kaj parencoj kuŝas mortintaj funde de la Golfo. Nun estas tempo por nacia unueco fronte al la perforta insulto, kiun suferis nia lando …”</p>
  <p>Mi ekstaris. Mi tute satiĝis de tiu galimatio pri “ĉio ŝanĝiĝis”. “Ĉu nacia unueco? La baza koncepto de Usono estas, ke ni estas la lando, en kiu malsampensado estas bonvena. Ni estas lando de malsampensantoj kaj batalantoj kaj ribelintoj kaj adeptoj de libera parolado.”</p>
  <p>Mi pensis pri la lasta leciono de <span class="subst" data-x="sior(in)">sior</span>o Gálvez kaj la miloj da studentoj en Berklio, kiuj ĉirkaŭis la polican kamioneton, kiam oni volis aresti iun, kiu disdonis literaturon pri civilaj rajtoj. Neniu provis haltigi tiujn kamionojn, kiam ili forveturis kun ĉiuj homoj, kiuj dancis en la parko. Mi ne provis. Mi forkuris.</p>
  <p>Eble ĉio <em>ja</em> ŝanĝiĝis.</p>
  <p>“Mi kredas, ke vi scias, kie troviĝas la oficejo de <span class="subst" data-x="sior(iĉ)">sior</span>o Benson”, <span class="subst" data-x="ŝi">ri</span> diris al mi. “Vi prezentu vin al <span class="subst" data-x="li">ri</span> tuj. Mi <em>ne</em> permesos, ke miaj lecionoj estu interrompataj de malrespekta konduto. Por iu, kiu pretendas ami liberon de parolo, vi certe ŝatas per kriado malhelpi la paroladon de ĉiu, kiu malkonsentas kun vi.”</p>
  <p>Mi ekprenis miajn LernoTekon kaj sakon kaj eliris furioze. La pordo havis gasamortizilon, do ne eblis ĵetfermi ĝin. Alie mi ĵetfermus ĝin.</p>
  <p>Mi iris rapide ĝis la oficejo de <span class="subst" data-x="sior(iĉ)">sior</span>o Benson. Kameraoj filmis min iranta. Mia paŝado estis registrata. La rofidoj en mia lernantidentigilo elsendis mian identecon al detektiloj en la koridoro. Kvazaŭ mi estus en malliberejo.</p>
  <p>“Fermu la pordon, Marcus”, diris <span class="subst" data-x="sior(iĉ)">sior</span>o Benson. <span class="subst" data-x="Li">Ri</span> turnis sian ekranon, por ke mi povu vidi la elsendon de la leciono pri Sociaj Studoj. <span class="subst" data-x="Li">Ri</span> estis rigardinta ĝin.</p>
  <p>“Kion vi volas diri pri vi?”</p>
  <p>“Tio ne estis instruado; tio estis <em>propagando</em>. <span class="subst" data-x="Ŝi">Ri</span> diris al ni, ke la Konstitucio ne gravas!”</p>
  <p>“Ne, <span class="subst" data-x="ŝi">ri</span> diris, ke ĝi ne estas religia doktrino. Kaj vi atakis <span class="subst" data-x="ŝi">ri</span>n kiel speco de fundamentisto, konfirmante <span class="subst" data-x="ŝi">ri</span>an diron. Marcus, vi el ĉiuj homoj devus kompreni, ke ĉio ŝanĝiĝis, kiam la ponto estis bombita. Via amiko Darryl …”</p>
  <p>“Ne diru vorton pri <span class="subst" data-x="li">ri</span> damne”, mi diris, bolante pro kolero. “Vi ne indas paroli pri <span class="subst" data-x="li">ri</span>. Jes, mi komprenas, ke ĉio estas nun alia. Antaŭe ni estis libera lando. Nun ne plu.”</p>
  <p>“Marcus, ĉu vi scias, kion signifas ‘nula tolero’?”</p>
  <p>Mi retretis. <span class="subst" data-x="Li">Ri</span> povus elpeli min pro “minaca konduto”. Ĝi estis regulo celita por uzado kontraŭ bandanoj, kiuj provis timigi siajn instruistojn. Sed kompreneble <span class="subst" data-x="li">ri</span> neniel hontus uzi ĝin kontraŭ mi.</p>
  <p>“Jes”, mi diris. “Mi scias, kion ĝi signifas.”</p>
  <p>“Mi kredas, ke vi ŝuldas al mi pardonpeton”, <span class="subst" data-x="li">ri</span> diris.</p>
  <p>Mi rigardis <span class="subst" data-x="li">ri</span>n. <span class="subst" data-x="Li">Ri</span> apenaŭ subpremis sian sadistan rideton. Parto de mi volis rampi. Mi volis petegi indulgon, por mia honto. Mi subpremis tiun parton kaj decidis, ke mi preferus elĵetiĝi ol pardonpeti.</p>
  <p>“Registaroj iniciatiĝas inter homoj, derivante siajn justajn potencojn el la konsento de la regatoj, ke kiam ajn iu formo de regado fariĝas detruema al tiuj celoj, la popolo rajtas ŝanĝi aŭ aboli ĝin, kaj iniciati novan regadon, bazante ĝian fundamenton sur tiajn principojn, kaj organizante ĝiajn potencojn en tia formo, kia ŝajnas plej kongrua al efektiviĝo de iliaj sekureco kaj feliĉo.” Mi memoris ĝin parkere.</p>
  <p><span class="subst" data-x="Li">Ri</span> balancis la kapon. “Memori aferojn ne estas la sama afero kiel kompreni ilin, <span class="subst" data-x="bub">bub</span>o.” <span class="subst" data-x="Li">Ri</span> klinis sin al sia komputilo kaj alklakis aferojn. <span class="subst" data-x="Li">Ri</span>a presilo zumis. <span class="subst" data-x="Li">Ri</span> transdonis al mi varman folion de Direktorara leterpapero, kiu informis, ke mi estas por du semajnoj eksigita.</p>
  <p>“Mi tuj retpoŝtos al viaj <span class="subst" data-x="patr">gepatr</span>oj. Se vi ankoraŭ estos sur la tereno de la lernejo post tridek minutoj, vi estos arestita pro senrajta restado.”</p>
  <p>Mi rigardis <span class="subst" data-x="li">ri</span>n.</p>
  <p>“Vi ne deklaru militon al mi en mia propra lernejo”, <span class="subst" data-x="li">ri</span> diris. “Vi ne povas gajni tiun militon. IRU!”</p>
  <p>Mi iris.</p>
</section>

  </body>
</html>
