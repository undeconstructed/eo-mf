<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 2</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_02">
  <h2>Ĉapitro 2</h2>
  <p>“Mi pripensas studi fizikon, kiam mi iros al Berklio”, diris Darryl. <span class="subst" data-x="Li">Ri</span>a paĉjo instruis en la Universitato de Kalifornio en Berklio, kio signifis, ke <span class="subst" data-x="li">ri</span> ricevos senpagan instruadon, kiam <span class="subst" data-x="li">ri</span> iros tien. Kaj en la domo de Darryl neniam estis demando pri tio, ĉu <span class="subst" data-x="li">ri</span> iros.</p>
  <p>“Bele, sed ĉu vi ne povus esplori pri ĝi per la reto?”</p>
  <p>“Mia paĉjo diris, ke mi legu ĝin. Cetere, mi ne planis fari krimojn hodiaŭ.”</p>
  <p>“Malviziti la lernejon ne estas krimo. Ĝi estas malobeo. Jen tute alia afero.”</p>
  <p>“Kion ni faros, Marcus?”</p>
  <p>“Nu, mi ne povas kaŝi ĝin, do mi devos rosti ĝin.” Mortigi rofidojn estas malluma arto. Neniu komercisto volas, ke malicaj klientoj povu promeni tra vendejo kaj postlasi aron da sencerbigitaj varoj, al kiuj mankas la nevideblaj strikodoj, do la fabrikantoj rifuzis difini “mortigan signalon”, kiun oni povus sendi al rofido por malŝalti ĝin. Per la ĝusta skatolo eblas reprogrami rofidon, sed mi malamas fari tion al biblioteka libro. Tio ne estas precize la sama afero kiel elŝiri paĝojn el libro, sed ja estas malbone, ĉar libron kun reprogramita rofido ne eblas surbretigi, kaj ne eblas retrovi ĝin. Ĝi iĝas nadlo en fojnostako.</p>
  <p>Tio lasis al mi nur unu eblon: rosti la aĵon. Laŭvorte. Tridek sekundoj en mikroonda forno detruas pli-malpli ĉiun rofidon en la merkato. Kaj ĉar la rofido tute ne respondos, kiam D redonos ĝin al la biblioteko, oni simple presos novan por ĝi kaj reprogramos ĝin per la katalogaj informoj de la libro, kaj ĝi venos pura kaj bonorda reen sur sian breton.</p>
  <p>Ni bezonis nur mikroondan fornon.</p>
  <p>“Atendu ankoraŭ du minutojn, kaj la salono de la instruistoj estos malplena”, mi diris.</p>
  <p>Darryl rekaptis sian libron kaj direktis sin al la pordo. “Forgesu pri ĝi. Neniel. Mi iras al la leciono.”</p>
  <p>Mi hokis <span class="subst" data-x="li">ri</span>an kubuton kaj retiris <span class="subst" data-x="li">ri</span>n. “Atendu, D. Trankviliĝu. Ĉio pasos glate.”</p>
  <p>“La <em>salono de la instruistoj</em>? Eble vi ne aŭskultis, Marcus. Se mi kaptiĝos <em>ankoraŭ nur unufoje</em>, mi estos <em>elpelita</em>. Ĉu vi aŭdis? <em>Elpelita.</em>”</p>
  <p>“Vi ne kaptiĝos”, mi diris. Ĝuste en la salono oni ne trovos instruiston post ĉi tiu lernohoro. “Ni eniru per la malantaŭa vojo.” La salono havis kuirejeton ĉe unu flanko, kun propra pordo por instruistoj, kiuj volis nur rapide ensalti por fari tason da kafo. La mikroonda forno – kiu ĉiam odoraĉis je pufmaizo kaj disverŝita supo – troviĝis tie, super la eta fridujo.</p>
  <p>Darryl ĝemis. Mi pensis rapide. “Vidu, la sonorilo <em>jam sonis</em>. Se vi irus nun al la studohalo, vi ricevus malfruoslipon. Pli bone estas tute ne aperi nun. Mi povas enfiltriĝi kaj elfiltriĝi ĉe iu ajn ĉambro en ĉi tiu lernejo, D. Vi vidis min fari tion. Mi gardos vin sekura, amiko.”</p>
  <p><span class="subst" data-x="Li">Ri</span> ĝemis denove. Jen unu el la sciigiloj de Darryl: kiam <span class="subst" data-x="li">ri</span> komencas ĝemi, <span class="subst" data-x="li">ri</span> pretas konsenti.</p>
  <p>“Ni iru”, mi diris, kaj ni ekiris.</p>
  <p>Ĉio funkcis perfekte. Ni ĉirkaŭiris la klasĉambrojn, sekvis la malantaŭan ŝtuparon en la subteran etaĝon, kaj venis supren laŭ la antaŭa ŝtuparo tuj antaŭ la salono de la instruistoj. Neniu sono venis tra la pordo, do mi mallaŭte turnis la manilon kaj entiris Darryl post mi, antaŭ ol silente fermi la pordon.</p>
  <p>La libro apenaŭ povis iri en la mikroondan fornon, kiu aspektis eĉ malpli higiene, ol la lastan fojon, kiam mi venis ĉi tien por uzi ĝin. Mi diligente volvis ĝin en papertukojn antaŭ ol kuŝigi ĝin. “Oj, instruistoj estas <em>porkoj</em>”, mi siblis. Darryl, blankvizaĝa kaj streĉita, diris nenion.</p>
  <p>La rofido mortis en pluveto da fajreroj, kio estis vere bela (kvankam neniel tiel bela kiel la spektaklo, kiam oni mikroondumas frostigitan vinberon, kion oni devas vidi por kredi).</p>
  <p>Kaj nun ni devis elfiltriĝi de la lerneja tereno en perfekta anonimeco kaj plenumi nian eskapon.</p>
  <p>Darryl malfermis la pordon kaj komencis eliri, kun mi tuj malantaŭ <span class="subst" data-x="li">ri</span>. Post sekundo, <span class="subst" data-x="li">ri</span> staris sur miaj piedfingroj, kun la kubutoj ŝovitaj en mian bruston, paŝante malantaŭen en la ŝrankograndan kuirejon, el kiu ni ĵus eliris.</p>
  <p>“Reen”, <span class="subst" data-x="li">ri</span> flustris urĝe. “Rapide – jen Charles!”</p>
  <p>Charles Walker kaj mi ne estas kamaradoj. Ni estas en la sama jaro, kaj ni konas nin reciproke tiel longe, kiel mi konas Darryl, sed jen la fino de la simileco. Charles estis ĉiam granda por sia aĝo, kaj nun, kiam <span class="subst" data-x="li">ri</span> piedpilkas kaj steroidumas, <span class="subst" data-x="li">ri</span> estas eĉ pli granda. <span class="subst" data-x="Li">Ri</span> havas malfacilaĵojn regi sian koleron – mi perdis laktodenton pro <span class="subst" data-x="li">ri</span>, kiam ni aĝis naŭ – kaj <span class="subst" data-x="li">ri</span> sukcesis eviti problemojn koncerne tiujn malfacilaĵojn per tio, ke <span class="subst" data-x="li">ri</span> iĝis la plej aktiva denuncanto de la lernejo.</p>
  <p>Jen malbona kombinaĵo: tiraneto, kiu ankaŭ denuncas, kaj tre plezuras iri al la instruistoj kun informoj pri ĉiaj trovitaj malobeoj. Benson <em>amis</em> Charles. Charles ŝatis komprenigi, ke <span class="subst" data-x="li">ri</span> suferas iun nespecifitan vezikan problemon, kiu donis al <span class="subst" data-x="li">ri</span> pretan pretekston por ŝteliri tra la koridoroj de César Chávez, serĉante homojn por denunci ilin.</p>
  <p>La lastan fojon, kiam Charles akiris damaĝajn informojn pri mi, la fino de la afero estis, ke mi rezignis pri VARL-ado. Mi tute ne intencis denove kaptiĝi pro <span class="subst" data-x="li">ri</span>.</p>
  <p>“Kion <span class="subst" data-x="li">ri</span> faras?”</p>
  <p>“<span class="subst" data-x="Li">Ri</span> venas ĉi tien, jen kion <span class="subst" data-x="li">ri</span> faras”, diris Darryl. <span class="subst" data-x="Li">Ri</span> tremadis.</p>
  <p>“Do bone”, mi diris. “Venis la tempo por krizokazaj kontraŭrimedoj.” Mi elprenis mian telefonon. Mi planis ĉi tion de longe. Charles neniam kaptos min denove. Mi retmesaĝis mian hejman servilon, kaj ĝi ekfunkciis.</p>
  <p>Post kelkaj sekundoj la telefono de Charles spektakle freneziĝis. Mi sendigis al ĝi dekmilojn da samtempaj vokoj kaj tekstmesaĝoj, kun la rezulto, ke ĉiu pepo kaj sonoro, kiun ĝi havis, eksonis kaj plusonadis. La atako realiĝis per robotreto, kaj mi hontetis pri tio, sed ĝi servis al bona celo.</p>
  <p>Robotretoj estas la loko, en kiu infektitaj komputiloj pasigas sian postvivon. Kiam vi estas viktimo de vermo aŭ viruso, via komputilo sendas mesaĝon al kanalo en IRC – interretaj babilkanaloj. Tiu mesaĝo informas la robotmastron – tiu, kiu elsendis la vermon – ke la komputiloj estas pretaj sekvi <span class="subst" data-x="li">ri</span>ajn ordonojn. Robotretoj estas supere potencaj, ĉar ili povas konsisti el miloj, eĉ centmiloj da komputiloj, dissemitaj tra Interreto – rapidaj hejmaj komputiloj konektitaj al sukaj rapidaj retservoj. Tiuj komputiloj normale laboras por siaj posedantoj, sed kiam la robotmastro alvokas ilin, ili leviĝas kiel zombioj por obei <span class="subst" data-x="li">ri</span>n.</p>
  <p>Troviĝas tiom da infektitaj komputiloj en Interreto, ke la prezo por lui robotreton dum unu-du horoj kolapsis. Plej ofte tiuj aferoj laboras por spamistoj kiel malmultekostaj, malcentraj spamrobotoj, kiuj plenigas ĉies poŝtfakojn per reklamoj por erektigaj piloloj aŭ novaj virusoj, kiuj povas infekti vin kaj rekrutigi ankaŭ vian komputilon al la robotreto.</p>
  <p>Mi ĵus luis dek sekundojn da tempo en tri mil komputiloj kaj lasis ĉiun el ili sendi tekstmesaĝon aŭ interretan telefonvokon al la telefono de Charles, kies numeron mi prenis de glunoteto sur la skribotablo de Benson dum iu malbonsorta vizito al ties oficejo.</p>
  <p>Ne necesas diri, ke la telefono de Charles ne estis ekipita por pritrakti tion. Unue, la tekstmesaĝoj plenigis la memoron de <span class="subst" data-x="li">ri</span>a telefono, tiel ke ĝi ne plu povis plenumi la rutinajn operaciojn necesajn por administri la sonorilon kaj registri la falsajn revoknumerojn de ĉiuj envenantaj vokoj. (Ĉu vi sciis, ke estas <em>tre facile</em> falsi la revoknumeron de telefonvoko? Ekzistas ĉirkaŭ kvindek manieroj por fari tion: simple guglu pri tio.)</p>
  <p>Charles fiksrigardis la aparaton, konsternite, kaj pikis al ĝi furioze, kun la dikaj brovoj nodiĝantaj kaj tordiĝantaj, dum <span class="subst" data-x="li">ri</span> luktis kun la demonoj, kiuj ekposedis <span class="subst" data-x="li">ri</span>an plej personan aparaton. La plano funkciis ĝis tiam, sed <span class="subst" data-x="li">ri</span> ne faris tion, kion <span class="subst" data-x="li">ri</span> devus fari – <span class="subst" data-x="li">ri</span> devus foriri por serĉi lokon por sidiĝi kaj cerbumi, kiel refunkciigi sian telefonon.</p>
  <p>Darryl skuis mian ŝultron, kaj mi fortiris la okulon de la fendo ĉe la pordo.</p>
  <p>“Kion <span class="subst" data-x="li">ri</span> faras?” flustris Darryl.</p>
  <p>“Mi detruis <span class="subst" data-x="li">ri</span>an telefonon, sed <span class="subst" data-x="li">ri</span> nur fiksrigardas ĝin anstataŭ plu iri.” Ne estos facile restartigi ĝin. Kiam la memoro estos tute plena, ĝi malfacile povos legi la programon, kiun ĝi bezonas por forviŝi la falsajn mesaĝojn – kaj ne estis amasforviŝilo por tekstmesaĝoj en <span class="subst" data-x="li">ri</span>a telefono, do <span class="subst" data-x="li">ri</span> devos permane forviŝi ĉiun el la miloj da mesaĝoj.</p>
  <p>Darryl forŝovis min kaj premis sian okulon al la pordorando. Post momento, <span class="subst" data-x="li">ri</span>aj ŝultroj ekskuiĝis. Mi ektimis, pensante, ke <span class="subst" data-x="li">ri</span> panikiĝas, sed kiam <span class="subst" data-x="li">ri</span> retiriĝis, mi vidis, ke <span class="subst" data-x="li">ri</span> ridas tiel forte, ke larmoj fluas sur <span class="subst" data-x="li">ri</span>aj vangoj.</p>
  <p>“Gálvez ĵus ege skoldis <span class="subst" data-x="li">ri</span>n, ĉar <span class="subst" data-x="li">ri</span> estis en la koridoro dum la lecionotempo, <em>kaj</em> ĉar <span class="subst" data-x="li">ri</span> tenis sian telefonon – vi devus vidi, kiel <span class="subst" data-x="ŝi">ri</span> atakis <span class="subst" data-x="li">ri</span>n. Gálvez vere ĝuis tion.”</p>
  <p>Ni premis la manojn, solene, kaj ŝteliris reen laŭ la koridoro, suben laŭ la ŝtuparo, ĉirkaŭ la malantaŭo, tra la pordo, preter la barilo, kaj eksteren en la gloran sunlumon de posttagmezo en la Misia Distrikto. Valencia Strato neniam aspektis tiel bele. Mi rigardis mian horloĝon kaj krietis.</p>
  <p>“Ni moviĝu! La resto de la bando renkontos nin ĉe la kablobusoj post dudek minutoj!”</p>
  <p class="steletoj">* * *</p>
  <p>Van ekvidis nin unue. <span class="subst" data-x="Ŝi">Ri</span> igis sin nerimarkebla en grupo da koreaj turistoj, kio estas unu el <span class="subst" data-x="ŝi">ri</span>aj plej ŝatataj manieroj kamufli sin, kiam <span class="subst" data-x="ŝi">ri</span> forkuras de la lernejo. Ekde la lanĉo de la telefonblogo pri lernejevitantoj, nia mondo estas plena de spionemaj butikistoj kaj hipokritaj bonfaruloj, kiuj akceptas la taskon foti nin kaj meti la fotojn en la reton, kie lernejadministrantoj povas trastudi ilin.</p>
  <p><span class="subst" data-x="Ŝi">Ri</span> elvenis el la amaso kaj saltetis al ni. Darryl estas obsedita pri <span class="subst" data-x="ŝi">ri</span> de ĉiam, kaj Van estas sufiĉe dolĉa por ŝajnigi, ke <span class="subst" data-x="ŝi">ri</span> ne scias. <span class="subst" data-x="Ŝi">Ri</span> brakumis min kaj transiris al Darryl, donante al <span class="subst" data-x="li">ri</span> rapidan <span class="subst" data-x="frat'in">fratin</span>ecan kison sur la vangon, kiu ruĝigis <span class="subst" data-x="li">ri</span>n ĝis la orelpintoj.</p>
  <p>Tiu duopo estis stranga paro: Darryl estas iomete peza, kvankam <span class="subst" data-x="li">ri</span> portas ĝin bone, kaj <span class="subst" data-x="li">ri</span> havas rozecan haŭton, kiu ruĝiĝas ĉe la vangoj, kiam <span class="subst" data-x="li">ri</span> kuras aŭ ekscitiĝas. <span class="subst" data-x="Li">Ri</span> povas kreskigi barbon, de kiam ni aĝis 14, sed, dankinde, <span class="subst" data-x="li">ri</span> komencis razadi sin post mallonga periodo, kiun nia bando nomas “la linkolnaj jaroj”. Kaj <span class="subst" data-x="li">ri</span> estas alta. Tre, tre alta. Alta kiel korbopilkisto.</p>
  <p>Dume, Van altas duonkapon malpli ol mi, kaj estas maldika, kun rektaj nigraj haroj, kiujn <span class="subst" data-x="ŝi">ri</span> portas en bizaraj, komplikaj plektaĵoj, pri kiuj <span class="subst" data-x="ŝi">ri</span> esploras en la reto. <span class="subst" data-x="Ŝi">Ri</span> havas belan kuprokoloran haŭton kaj nigrajn okulojn, kaj <span class="subst" data-x="ŝi">ri</span> ŝatas vitrajn ringojn, grandajn kiel rafanoj, kiuj klikas kaj klakas, kiam <span class="subst" data-x="ŝi">ri</span> dancas.</p>
  <p>“Kie estas Jolu?” <span class="subst" data-x="ŝi">ri</span> diris.</p>
  <p>“Kiel vi, Van?” demandis Darryl per strangolata voĉo. <span class="subst" data-x="Li">Ri</span> ĉiam postkuris la konversacion je unu paŝo, kiam temas pri Van.</p>
  <p>“Mi fartas bonege, D. Kiel fartas ĉiu via eta afero?” Ho, <span class="subst" data-x="ŝi">ri</span> estis malbonega persono. Darryl preskaŭ svenis.</p>
  <p>Jolu savis <span class="subst" data-x="li">ri</span>n de socia malhonoro, aperante ĝuste tiam, en supergranda leda bazpilka jako, laŭmodaj sportoŝuoj, kaj retodorsa kaskedo, kiu reklamis nian plej ŝatatan meksikan maskitan luktiston, El Santo Junior. Jolu estas José Luis Torrez, la lasta membro de nia kvaropo. <span class="subst" data-x="Li">Ri</span> apartenis al striktega katolika lernejo en Ekstera Riĉmondo, do ne estis facile por <span class="subst" data-x="li">ri</span> eskapi. Sed <span class="subst" data-x="li">ri</span> ĉiam sukcesis: neniu elfiltriĝis kiel nia Jolu. <span class="subst" data-x="Li">Ri</span> ŝatis sian jakon, ĉar ĝi pendis malalte – kio estis laŭmoda en partoj de la urbo – kaj kovris <span class="subst" data-x="li">ri</span>an tutan katoliklernejan rubaĵon, kiu estis kvazaŭ celtabulo por la spionemaj idiotoj, kiuj havis la telefonblogon pri lernejevitantoj legosignita en siaj telefonoj.</p>
  <p>“Kiuj pretas ekiri?” mi demandis, kiam ni ĉiuj jam salutis. Mi eltiris mian telefonon kaj montris al ili la mapon, kiun mi elŝutis al ĝi, dum ni veturis tien per BART. “Laŭ miaj kalkuloj, ni devas reiri supren al Nikko, poste unu blokon preter ĝi ĝis O’Farrell, poste maldekstren al Van-Ness-Avenuo. Ie tie ni devus trovi la sendratan signalon.”</p>
  <p>Van grimacis. “Tio estas malbela parto de la Fileo.” Pri tio mi ne povis disputi. Tiu parto de San-Francisko estas unu el la strangaj lokoj: se oni alvenas per la ĉefpordo de la hotelo Hilton, ĉio estas turistaĵoj, kiel la finstacio de la kablobusoj kaj familiaj restoracioj. Se oni trairas al la alia flanko, oni estas en la Fileo, kie koncentriĝas ĉiu eluzita transvestita amoristo, ĝisosta prostituisto, siblanta drogvendisto kaj krakkokainmania senhejmulo de la urbo. Kion ili aĉetis kaj vendis, neniu el ni estis sufiĉe aĝa por konsumi (kvankam estis multaj amoristoj niaaĝaj, kiuj praktikis sian metion en la Fileo).</p>
  <p>“Vidu la pozitivan flankon”, mi diris. “La sola tempo, en kiu oni volas promeni tie, estas dum plena taglumo. Neniu el la aliaj ludantoj proksimiĝos al ĝi ĝis morgaŭ, en plej bona okazo. Jen kion ni inter LAR-istoj nomas <em>monstra malhandikapo</em>.”</p>
  <p>Jolu larĝe ridetis al mi. “Kiam vi priskribas ĝin tiel, ĝi ŝajnas bona afero”, <span class="subst" data-x="li">ri</span> diris.</p>
  <p>“Pli bone ol manĝi <em>uni</em>-on”, mi diris.</p>
  <p>“Ĉu ni parolos, aŭ ĉu ni venkos?” diris Van. Post mi, <span class="subst" data-x="ŝi">ri</span> estis kun granda marĝeno la plej fervora ludanto de nia grupo. <span class="subst" data-x="Ŝi">Ri</span> prenis venkadon tre, tre serioze.</p>
  <p>Ni ekiris, kvar bonaj amikoj, survoje por malĉifri indikon, gajni la ludon – kaj perdi ĉion, kio gravis al ni, por ĉiam.</p>
  <p class="steletoj">* * *</p>
  <p>La fizika parto de la hodiaŭa indiko estis aro da GPS-koordinatoj – estis apartaj koordinatoj por ĉiu el la grandaj urboj, kie oni ludis Haraĵuku-Frenezumon – kie ni trovos la signalon de sendrata interreta stacio. Tiu signalo estos intence ĵamata de alia, proksima stacio, kiu estas kaŝita, tiel ke ne eblas trovi ĝin per normalaj retsignaltroviloj – etaj brelokoj, kiuj informas onin, kiam oni sufiĉe proksimas al ies nefermita retstacio, senpage uzebla.</p>
  <p>Ni devos spuri la lokon de la “kaŝita” retstacio, mezurante la forton de la “videbla”, trovante la lokon, kie ĝi estas plej mistere malforta. Tie ni trovos alian indikon – la lastan fojon ĝi estis en la taga specialaĵo de Anzu, la pompa suŝirestoracio en la hotelo Nikko en la Fileo. Nikko apartenis al JAL, la japana flugfirmao, unu el la sponsoroj de Haraĵuku-Frenezumo, kaj la dungitaro estis tre afabla al ni, kiam ni fine ĝisspuris la indikon. Ili donis al ni bovlojn da misoo kaj invitis nin provi <em>uni</em>-on, kiu estas suŝio farita el ekinoj, kun la kohero de tre mola fromaĝo kaj la odoro de tre mola hundofeko. Sed ĝi gustis <em>ege</em> bone. Laŭ la raporto de Darryl. Mi ne volis manĝi tiun aĉaĵon.</p>
  <p>Mi ekkaptis la signalon de la retstacio per la trovilo de mia telefono ĉirkaŭ tri blokojn laŭ O’Farrell, tuj antaŭ Hyde-Strato, antaŭ dubinda “Azia Masaĝ-Salono” kun la pulsanta ruĝa vorto “FERMITA” en la fenestro. La nomo de la reto estis HaraĵukuF, do ni sciis, ke ni estas ĉe la ĝusta loko.</p>
  <p>“Se ĝi estas en tiu domo, mi ne eniros”, diris Darryl.</p>
  <p>“Ĉu ĉiu havas sian retsignaltrovilon?” mi diris.</p>
  <p>Darryl kaj Van havis telefonojn kun enkonstruitaj troviloj, dum Jolu, tro laŭmoda por porti telefonon pli grandan ol sia etfingro, havis apartan etan direktan brelokon.</p>
  <p>“Bone. Ni disiru por vidi, kion ni trovos. Ni serĉas subitan malfortiĝon de la signalo, kiu pli kaj pli evidentiĝas, ju pli oni iras laŭ ĝi.”</p>
  <p>Mi faris unu paŝon malantaŭen kaj trovis min staranta sur ies piedfingroj. Ina voĉo diris “uf”, kaj mi fulme turniĝis, timante, ke iu kokainmania amoristo ponardos min, ĉar mi rompis <span class="subst" data-x="ŝi">ri</span>an kalkanumon.</p>
  <p>Anstataŭe, mi frontis al alia junulo miaaĝa. <span class="subst" data-x="Ŝi">Ri</span> havis densan hararon frape rozkoloran kaj akran ronĝulan vizaĝon, kun grandaj okulvitroj, preskaŭ kiel protektaj okulvitroj por flugarmea piloto. <span class="subst" data-x="Ŝi">Ri</span> estis vestita per striita ŝtrumpopantalono sub nigra <span class="subst" data-x="av'in">avin</span>jorobo, kun multaj etaj japanaj <em>dekora</em>-ludiloj fiksitaj al ĝi per fiboloj: <em>anime</em>-karakteroj, malnovaj mondaj gvidantoj, emblemoj de eksterlandaj senalkoholaĵoj.</p>
  <p><span class="subst" data-x="Ŝi">Ri</span> levis fotilon kaj ekfotis min kaj mian teamon.</p>
  <p>“Ridetu”, <span class="subst" data-x="ŝi">ri</span> diris. “Vi aperas en la denuncokanalo.”</p>
  <p>“En neniu okazo”, mi diris. “Vi ne farus …”</p>
  <p>“Mi ja faros”, <span class="subst" data-x="ŝi">ri</span> diris. “Mi sendos ĉi tiun foton al la telefonblogo pri lernejevitantoj post tridek sekundoj, se vi kvar ne retiriĝos de ĉi tiu indiko kaj lasos al mi kaj miaj amikoj ĝisspuri ĝin. Vi povos reveni post unu horo, kaj ĉio apartenos al vi. Mi pensas, ke tio estas pli ol justa.”</p>
  <p>Mi rigardis malantaŭ <span class="subst" data-x="ŝi">ri</span> kaj rimarkis tri aliajn <span class="subst" data-x="knab'in">knabin</span>ojn simile vestitajn – unu kun bluaj haroj, unu kun verdaj, kaj unu kun purpuraj. “Kio estas vi? Ĉu la Glacibombona Taĉmento?”</p>
  <p>“Ni estas la teamo, kiu draŝos la pugon de via teamo en Haraĵuku-Frenezumo”, <span class="subst" data-x="ŝi">ri</span> diris. “Kaj mi estas tiu, kiu <em>post unu sekundo</em> alŝutos vian foton kaj faligos vin en <em>tioman kaĉon</em> …”</p>
  <p>Ĉe mia dorso mi sentis Van ekpaŝi antaŭen. <span class="subst" data-x="Ŝi">Ri</span>a <span class="subst" data-x="knab'in">knabin</span>a lernejo fifamis pro interbatiĝoj, kaj mi estis preskaŭ certa, ke <span class="subst" data-x="ŝi">ri</span> pretis pugni tiun <span class="subst" data-x="knab'in">knabin</span>on.</p>
  <p>Tiam la mondo ŝanĝiĝis por ĉiam.</p>
  <p>Ni sentis ĝin unue, tiun naŭzan ekskuon de la cemento sub la piedoj, kiun ĉiu kaliforniano konas instinkte: <em>tertremo</em>. Mia unua inklino, kiel ĉiam, estis forkuri: “se minacas vin danĝer’, kuru ronde sen esper’”. Tamen, fakte ni jam troviĝis en la plej sekura loko, kiun ni povus atingi: ne en konstruaĵo, kiu povus enfali sur nin, nek meze de la strato, kie pecoj de falanta kornico povus frakasi niajn kapojn.</p>
  <p>Tertremoj estas tremige silentaj – en la komenco, almenaŭ – sed ĉi tio ne estis silenta. Ĝi estis laŭta, nekredebla muĝo, pli laŭta ol ĉio, kion mi jam aŭdis. La sono estis tiel impona, ke ĝi premis min sur la genuojn, kaj mi ne trovis min sola tiel. Darryl tiris ĉe mia brako kaj montris super la konstruaĵoj, kaj tiam ni ekvidis ĝin: grandega nigra nubo leviĝis de nordoriente, de la direkto de la Golfo.</p>
  <p>Aŭdiĝis dua murmurego, kaj la fumnubo disvastiĝis en tiu etendiĝanta nigra formo, kiun ni ĉiuj konas de filmoj jam de la infanaĝo. Iu ĵus eksplodigis ion, grandskale.</p>
  <p>Venis pliaj murmuregoj kaj pliaj tremoj. Kapoj aperis en fenestroj laŭlonge de la strato. Ni ĉiuj silente rigardis la fungoforman nubon.</p>
  <p>Tiam ekis la sirenoj.</p>
  <p>Mi jam aŭdis tiajn sirenojn – oni provas la civildefendajn sirenojn marde je tagmezo. Sed mi aŭdis ilin eksoni neplanite nur en malnovaj militfilmoj kaj en komputilaj ludoj – la speco, en kiu iu bombardas iun de supre. Aerataksirenoj. La uuuuu-sono sentigis ĉion malpli reala.</p>
  <p>“Iru tuj al ŝirmejoj.” Ĝi similis al la voĉo de Dio, aŭdiĝante el ĉiuj direktoj samtempe. Laŭtparoliloj troviĝis sur iuj el la dratfostoj, kion mi neniam rimarkis antaŭe, kaj ĉiuj ŝaltiĝis samtempe.</p>
  <p>“Iru tuj al ŝirmejoj.” Ŝirmejoj? Ni rigardis nin, konfuzite. Kiuj ŝirmejoj? La nubo leviĝis konstante, disvastiĝante. Ĉu ĝi estas nuklea? Ĉu ni spiras nun la lastan fojon?</p>
  <p>La <span class="subst" data-x="knab'in">knabin</span>o kun la rozkoloraj haroj kaptis siajn amikojn, kaj ili kuregis suben, reen al la BART-trajnstacio kaj la subo de la montetoj.</p>
  <p>“IRU TUJ AL ŜIRMEJOJ.” Aŭdiĝis nun kriado, kaj multe da ĉirkaŭkurado. Turistoj – oni ĉiam povas rekoni la turistojn; ili estas tiuj, kiuj kredas, ke KALIFORNIO = VARMA kaj pasigas siajn san-franciskajn feriojn frostante en mallongaj pantalonoj kaj T-ĉemizoj – diskuris en ĉiuj direktoj.</p>
  <p>“Ni ekiru!” kriegis Darryl en mia orelo, apenaŭ aŭdeble super la kriĉado de la sirenoj, al kiuj aliĝis ankaŭ tradiciaj policaj sirenoj. Deko da SFPD-aŭtoj preterveturis, kriĉante.</p>
  <p>“IRU TUJ AL ŜIRMEJOJ.”</p>
  <p>“Suben al la BART-stacio”, mi kriegis. Miaj amikoj kapjesis. Ni kunpremiĝis kaj komencis rapide alvali.</p>

</section>

  </body>
</html>
