<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 5</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_05">
  <h2>Ĉapitro 5</h2>
  <p>Sed la brakoj estis de Van, kaj <span class="subst" data-x="ŝi">ri</span> <em>ja</em> ploris, kaj brakumis min tiel forte, ke mi apenaŭ povis spiri. Sed tio ne gravis. Mi brakumis ankaŭ <span class="subst" data-x="ŝi">ri</span>n, kun la vizaĝo premita en <span class="subst" data-x="ŝi">ri</span>ajn harojn.</p>
  <p>“Vi vivas!” <span class="subst" data-x="ŝi">ri</span> diris.</p>
  <p>“Mi vivas”, mi sukcesis diri.</p>
  <p>Fine <span class="subst" data-x="ŝi">ri</span> ellasis min, kaj alia brakoparo ĉirkaŭvolvis min. Jen Jolu! Jen ili ambaŭ. <span class="subst" data-x="Li">Ri</span> flustris, “Vi estas sekura, amiko”, en mian orelon kaj brakumis min eĉ pli forte ol Vanessa.</p>
  <p>Kiam <span class="subst" data-x="li">ri</span> ellasis min, mi ĉirkaŭrigardis. “Kie estas Darryl?” mi demandis.</p>
  <p>Ili ambaŭ rigardis unu la alian. “Eble <span class="subst" data-x="li">ri</span> estas ankoraŭ en la kamiono”, diris Jolu.</p>
  <p>Ni turnis nin kaj rigardis la kamionon ĉe la fino de la strateto. Ĝi estis blanka kun 18 radoj, sen distingaj karakterizaĵoj. Iu jam entiris la etan faldoŝtuparon. La malantaŭaj lumoj ruĝis, kaj la kamiono ruliĝis malantaŭen al ni, ellasante ritman <em>ip’, ip’, ip’</em>.</p>
  <p>“Atendu!” mi kriis, dum ĝi rapidiĝis al ni. “Atendu! Kio pri Darryl?” La kamiono proksimiĝis. Mi plu kriadis. “Kio pri Darryl?”</p>
  <p>Jolu kaj Vanessa tenis min je po unu brako kaj fortiris min. Mi luktis kontraŭ ili, kriante. La kamiono retroiris el la fino de la strateto en la straton, direktis sin alvale kaj forveturis. Mi provis postkuri ĝin, sed Van kaj Jolu ne ellasis min.</p>
  <p>Mi sidiĝis sur la trotuaro, brakumis miajn genuojn kaj ekploris. Mi ploris kaj ploris kaj ploris, per laŭtaj plorĝemoj tiel, kiel mi ne ploris, de kiam mi estis infaneto. La plorado ne volis ĉesi. Mi ne povis ĉesi skuiĝi.</p>
  <p>Vanessa kaj Jolu helpis min stariĝi kaj movis min iomete laŭ la strato. Tie estis municipa bushaltejo kun benko, kaj ili sidigis min sur ĝin. Ankaŭ ili ambaŭ ploris, kaj ni tenadis nin dum iom da tempo, kaj mi sciis, ke ni ploris pro Darryl, kiun neniu el ni atendis iam revidi.</p>
  <p class="steletoj">* * *</p>
  <p>Ni troviĝis norde de Ĉinurbo, tie, kie ĝi komencas ŝanĝiĝi en Nordan Plaĝon, kvartalon kun aro da neonaj striptizejoj kaj la legenda kontraŭkultura librovendejo City Lights, kie fondiĝis la bitnika poezia movado en la 1950-aj jaroj.</p>
  <p>Mi bone konis ĉi tiun urboparton. Tie troviĝis la plej ŝatata itala restoracio de miaj <span class="subst" data-x="patr">gepatr</span>oj. Ili ŝatis veturigi min ĉi tien por grandaj teleroj da <em>linguine</em> kaj montegoj da itala glaciaĵo kun glaceigitaj figoj kaj hirtige fortaj etaj espresoj poste.</p>
  <p>Nun ĝi estis alia loko – loko, en kiu mi gustumis liberecon la unuan fojon de tempo, kiu sentiĝis kiel eterno.</p>
  <p>Ni traserĉis niajn poŝojn kaj trovis sufiĉe da mono por preni tablon ĉe unu el la italaj restoracioj, ekstere sur la trotuaro, sub tolmarkezo. La beleta kelnerino ekbruligis gashejtilon per kradrosta fajrilo, notis niajn mendojn kaj reeniris. La sento, ke mi donas ordonojn, regas mian destinon, estis la plej mirinda afero, kiun mi iam spertis.</p>
  <p>“Kiel longe ni estis tie?” mi demandis.</p>
  <p>“Ses tagojn”, diris Vanessa.</p>
  <p>“Mi kalkulis kvin”, diris Jolu.</p>
  <p>“Mi ne nombris.”</p>
  <p>“Kion ili faris al vi?” diris Vanessa. Mi ne volis paroli pri ĝi, sed ili ambaŭ rigardis min. Komencinte, mi ne povis halti. Mi diris al ili ĉion, eĉ ke mi devis pisi en la pantalono, kaj ili aŭskultis ĉion en silento. Mi paŭzis, kiam la kelnerino liveris niajn trinkaĵojn, kaj atendis, ĝis <span class="subst" data-x="ŝi">ri</span> foriris el aŭdodistanco, por fini la rakonton. Dum la rakontado, la aferoj kvazaŭ retiriĝis en distancon. Ĉe la fino mi ne plu sciis, ĉu mi ornamas la veron, aŭ ĉu mi ŝajnigas ĉion <em>malpli</em> malbona. Miaj memoroj naĝis kiel fiŝetoj, kiujn mi provis ekkapti, sed kelkfoje ili tordiĝis el mia mano.</p>
  <p>Jolu skuis la kapon. “Ili severis al vi, homo”, <span class="subst" data-x="li">ri</span> diris. <span class="subst" data-x="Li">Ri</span> rakontis al ni pri sia restado tie. Ili pridemandis <span class="subst" data-x="li">ri</span>n, ĉefe pri mi, kaj <span class="subst" data-x="li">ri</span> konstante diradis al ili la veron, restante ĉe simpla rakontado de la faktoj pri tiu tago kaj pri nia amikeco. Ili devigis <span class="subst" data-x="li">ri</span>n ripetadi ĉion ree kaj ree, sed ili ne faris kun <span class="subst" data-x="li">ri</span> mensoludojn, kiel ili faris kun mi. <span class="subst" data-x="Li">Ri</span> manĝis siajn manĝojn en manĝejo kun aro da aliaj homoj, kaj pasigis tempon en televida ĉambro, kie oni spektis la plej sukcesajn filmojn de la antaŭa jaro DVD-e.</p>
  <p>La rakonto de Vanessa nur iomete diferencis. Post kiam <span class="subst" data-x="ŝi">ri</span> kolerigis ilin, parolante al mi, ili forprenis <span class="subst" data-x="ŝi">ri</span>ajn vestojn kaj devigis <span class="subst" data-x="ŝi">ri</span>n porti oranĝan malliberulan supertuton. Ili lasis <span class="subst" data-x="ŝi">ri</span>n sola en <span class="subst" data-x="ŝi">ri</span>a ĉelo dum du tagoj, sed <span class="subst" data-x="ŝi">ri</span> ricevis regulajn manĝojn. Plejparte estis same kiel ĉe Jolu: la samaj demandoj, ripetataj ree kaj ree.</p>
  <p>“Ili vere malamis vin”, diris Jolu. “Ili vere suferigis vin. Kial?”</p>
  <p>Mi ne povis imagi, kial. Sed tiam mi rememoris.</p>
  <p><em>Vi povas helpi, aŭ vi povas tre, tre bedaŭri.</em></p>
  <p>“Ĉar mi rifuzis malŝlosi por ili mian telefonon, en tiu unua nokto. Jen kial ili elektis min.” Mi apenaŭ povis kredi tion, sed troviĝis neniu alia klarigo. Pro pura venĝemo. Mia menso ŝanceliĝis ĉe tiu penso. Ili faris ĉion nur por puni min, ĉar mi defiis ilian aŭtoritaton.</p>
  <p>Antaŭe mi timis. Nun mi koleris. “Tiuj fiuloj”, mi diris mallaŭte. “Ili faris tion por venĝi, ĉar mi malrespektis ilin.”</p>
  <p>Jolu blasfemis, kaj Vanessa ekvortis en la korea, kion <span class="subst" data-x="ŝi">ri</span> faris, nur kiam <span class="subst" data-x="ŝi">ri</span> ege koleris.</p>
  <p>“Mi rebatos al ili”, mi flustris, fiksrigardante mian trinkaĵon. “Mi rebatos al ili.”</p>
  <p>Jolu skuis la kapon. “Vi ne povas, sciu. Vi ne povas kontraŭbatali tion.”</p>
  <p class="steletoj">* * *</p>
  <p>Neniu el ni tre volis tiam paroli pri venĝo. Anstataŭe ni parolis pri tio, kion ni faros tuj. Ni devis iri hejmen. La akumulatoroj de niaj telefonoj jam malpleniĝis, kaj de jaroj ĉi tiu kvartalo ne plu havis strattelefonojn. Ni devis nur iri hejmen. Mi eĉ pripensis uzi taksion, sed ne estis inter ni sufiĉe da mono por ebligi tion.</p>
  <p>Do ni ekmarŝis. Ĉe la angulo ni ŝovis kelkajn kvarondolarojn en gazetskatolon de la <em>San-Franciska Kroniko</em> kaj haltis por legi la unuan sekcion. Pasis jam kvin tagoj de la eksplodo de la bomboj, sed la afero ankoraŭ kovris la unuan paĝon.</p>
  <p>La ino kun severa harfasono parolis pri tio, ke “la ponto” eksplodis, kaj mi supozis, simple, ke <span class="subst" data-x="ŝi">ri</span> parolis pri la Ponto de la Ora Pordego, sed mi malpravis. La teroristoj eksplodigis la <em>Golfan Ponton</em>.</p>
  <p>“Kial damne ili volis eksplodigi la Golfan Ponton?” mi diris. “La Ora Pordego estas la ponto sur ĉiuj poŝtkartoj.” Eĉ se vi neniam estis en San-Francisko, verŝajne vi scias, kiel aspektas la Ora Pordego: ĝi estas tiu granda oranĝa pendoponto, kiu dramece etendiĝas de la malnova armea bazo Presidio ĝis Sausalito, kie troviĝas ĉiuj beletaj vinregionaj urbetoj kun siaj vendejoj de parfumitaj kandeloj kaj artgalerioj. Ĝi estas damne pitoreska, kaj praktike ĝi estas la simbolo de la ŝtato Kalifornio. Se vi irus al la aventura parko Disneyland California, vi trovus tie kopion de ĝi, tuj post la pordegoj, kun unurela fervojo, kiu transiras ĝin.</p>
  <p>Do kompreneble mi supozis, se oni eksplodigus ponton en San-Francisko, ke jen la ponto, kiun oni eksplodigus.</p>
  <p>“Verŝajne ili fortimiĝis pro ĉiuj kameraoj kaj simile”, diris Jolu. “La Nacia Gvardio konstante kontrolas aŭtojn ĉe ambaŭ finoj, kaj laŭ la tuta longo estas tiuj memmortigulaj bariloj kaj alia rubaĵo.” Homoj desaltadas de la Ora Pordego, de kiam ĝi malfermiĝis en 1937 – oni ĉesis nombri post la mila memmortigo en 1995.</p>
  <p>“Jes”, diris Vanessa. “Cetere, la Golfa Ponto efektive kondukas ien.” La Golfa Ponto kondukas de la financa kvartalo de San-Francisko ĝis Oakland, kaj tiel al Berklio kaj la urbetoj de la Orienta Golfo, hejmo por multaj homoj, kiuj vivas kaj laboras en la urbego. Jen unu el malmultaj partoj de la Golfa Regiono, kie normala homo povas akiri domon sufiĉe grandan por sin vere etendi, kaj tie estas ankaŭ la universitato kaj multe da malpeza industrio. Ankaŭ BART iras sub la Golfo kaj ligas la du urbojn, sed la Golfa Ponto ricevas la plej multan trafikon. La Ora Pordego estas bela ponto por turisto aŭ riĉa emerito loĝanta en la vinregiono, sed ĝi estas ĉefe ornama. La Golfa Ponto estas – estis – la tirĉevala ponto de San-Francisko.</p>
  <p>Mi pripensis dum momento. “Vi pravas, homoj”, mi diris. “Sed mi ne pensas, ke jen ĉio. Ni konstante parolas, kvazaŭ teroristoj atakus famajn aferojn, ĉar ili malamas famajn aferojn. Teroristoj ne malamas famajn aferojn aŭ pontojn aŭ aviadilojn. Ili nur volas krei ĥaoson kaj timigi homojn. Fari teroron. Do kompreneble ili celis la Golfan Ponton, kiam la Ora Pordego ricevis ĉiujn kameraojn – kiam aviadiloj ricevis ĉiujn metaldetektilojn kaj iksradiajn aparatojn.” Mi pripensis ankoraŭ iomete, senesprime rigardante la aŭtojn, kiuj ruliĝis laŭ la strato, la homojn, kiuj marŝis laŭ la trotuaroj, la tutan urbon, kiu ĉirkaŭis min. “Teroristoj ne malamas aviadilojn aŭ pontojn. Ili amas teroron.” Estis tiel evidente, ke mi apenaŭ kredis, ke mi neniam antaŭe pensis pri tio. Mi supozas, ke esti traktata kiel teroristo dum kelkaj tagoj sufiĉis por pliklarigi mian pensadon.</p>
  <p>La aliaj du fiksrigardis min. “Mi pravas, ĉu ne? Ĉi tiu tuta merdo, ĉiuj iksradioj kaj kontrolado de identigiloj, estas tute senutila, ĉu ne?”</p>
  <p>Ili malrapide kapjesis.</p>
  <p>“Pli mal- ol sen-utila”, mi diris, kun la voĉo altiĝanta kaj raŭkiĝanta. “Ĉar tio finiĝis kun ni en malliberejo, kaj Darryl …” Mi ne pensis pri Darryl, de kiam ni sidiĝis, kaj nun tio revenis al mi: mia amiko, kiu mankis, malaperinta. Mi ĉesis paroli kaj muelis la dentojn.</p>
  <p>“Ni devas rakonti al niaj <span class="subst" data-x="patr">gepatr</span>oj”, diris Jolu.</p>
  <p>“Ni dungu juriston”, diris Vanessa.</p>
  <p>Mi imagis, kiel mi rakontus mian historion. Kiel mi dirus al la mondo, kio okazis al mi. Pri la filmetoj, kiuj certe aperus, pri mi ploranta, reduktita al kaŭranta besto.</p>
  <p>“Ni ne povas diri al ili ion ajn”, mi diris, sen pripensado.</p>
  <p>“Kion vi celas?” diris Van.</p>
  <p>“Ni ne povas diri al ili ion ajn”, mi ripetis. “Vi aŭdis <span class="subst" data-x="ŝi">ri</span>n. Se ni parolos, ili revenos por kapti nin. Ili faros al ni, kion ili faris al Darryl.”</p>
  <p>“Vi ŝercas”, diris Jolu. “Vi volas, ke ni …”</p>
  <p>“Mi volas, ke ni kontraŭbatalu”, mi diris. “Mi volas resti libera, por ke mi povu fari tion. Se ni eliros kaj babilaĉos, ili nur diros, ke ni estas <span class="subst" data-x="bub">bub</span>oj, kiuj inventas aferojn. Ni eĉ ne scias, kie ni estis tenataj! Neniu kredos nin. Poste, iun tagon, ili venos kapti nin.</p>
  <p>“Mi diros al miaj <span class="subst" data-x="patr">gepatr</span>oj, ke mi estis en unu el tiuj tendaroj ĉe la alia flanko de la Golfo. Mi transiris por renkonti vin, kaj ni izoliĝis tie, kaj povis elveni nur hodiaŭ. Oni skribis en la gazeto, ke homoj ankoraŭ vagadas hejmen de tie.”</p>
  <p>“Mi ne povas fari tion”, diris Vanessa. “Post ĉio, kion ili faris al vi, kiel vi povas eĉ pripensi fari tion?”</p>
  <p>“Tio okazis al <em>mi</em>, jen la ĉefa afero. Temas pri mi kaj ili, nun. Mi venkos ilin. Mi trovos Darryl. Mi ne akceptos ĉi tion pasive. Tamen, se niaj <span class="subst" data-x="patr">gepatr</span>oj implikiĝos, jen la fino por ni. Neniu kredos nin, kaj neniu interesiĝos. Se ni faros miamaniere, homoj ja interesiĝos.”</p>
  <p>“Kio estas via maniero?” diris Jolu. “Kio estas via plano?”</p>
  <p>“Mi ankoraŭ ne scias”, mi konfesis. “Donu al mi tempon ĝis morgaŭ matene, tiom da tempo, almenaŭ.” Mi sciis, ke konservinte la sekreton dum unu tago, ili devos konservi ĝin por ĉiam. Niaj <span class="subst" data-x="patr">gepatr</span>oj eĉ pli skeptikus, se ni subite “rememorus”, ke ni estis tenataj en sekreta malliberejo anstataŭ esti zorgataj en rifuĝejo.</p>
  <p>Van kaj Jolu rigardis unu la alian.</p>
  <p>“Mi petas nur ŝancon”, mi diris. “Ni ellaboros la rakonton survoje, netigos ĝin. Donu al mi unu tagon, nur unu tagon.”</p>
  <p>La aliaj du kapjesis malgaje, kaj ni ekiris alvale, direktante nin hejmen. Mi loĝis sur Potrero-Monteto, Vanessa loĝis en la Norda Misio, kaj Jolu loĝis en la Valo de Noe – tri frape malsamaj kvartaloj situantaj nur kelkajn minutojn piede unu de alia.</p>
  <p>Ni flankeniris en Market-Straton kaj ekhaltis. La strato estis barikadita ĉe ĉiu angulo, kun la transirantaj stratoj reduktitaj ĝis unu sola koridoro, kaj parkumitaj laŭ la tuta longo de Market-Strato estis grandaj, 18-radaj kamionoj sen distingaj karakterizaĵoj, kiel tiu, kiu portis nin, kun kovritaj kapoj, for de la dokoj ĝis Ĉinurbo.</p>
  <p>Ĉiu el ili havis tri ŝtalajn ŝtupojn, kiuj kondukis suben de la malantaŭo, kaj ili zumis pro trairado, dum soldatoj, homoj en kompletoj kaj policanoj en- kaj el-iradis. La kompletuloj portis etajn insignojn sur la roversoj, kaj la soldatoj skanis ilin, dum ili en- kaj el-iris – sendrataj rajtigaj insignoj. Dum ni iris preter unu, mi rigardis ĝin kaj vidis la konatan emblemon: Departemento de Hejmlanda Sekureco. La soldato vidis min rigardi kaj rerigardis al mi, furioze.</p>
  <p>Mi komprenis, kion <span class="subst" data-x="li">ri</span> celis, kaj pluiris. Mi disiĝis de la bando en Van-Ness-Avenuo. Ni tenadis unu la alian kaj ploris kaj promesis telefoni unu la alian.</p>
  <p>Por marŝi reen al Potrero-Monteto estas facila vojo kaj malfacila vojo, el kiuj la dua kondukas onin trans kelkajn el la plej krutaj montetoj en la urbo, kiajn oni vidas en aŭtoĉasado en agadofilmoj, kun aŭtoj, kiuj deteriĝas, flugante super la zenito. Mi ĉiam sekvas la malfacilan vojon hejmen. Ĉio estas loĝataj stratoj, kun la malnovaj viktorianaj domoj nomataj “farbitaj damoj” pro sia puca, komplika farbostilo, kaj antaŭaj ĝardenoj kun bonodoraj floroj kaj altaj herboj. Domkatoj fiksrigardas onin el heĝoj, kaj preskaŭ tute mankas senhejmuloj.</p>
  <p>Estis tiel trankvile sur tiuj stratoj, ke tio bedaŭrigis min, ke mi ne sekvis la <em>alian</em> vojon, tra la Misio, kiu estas … <em>tumulta</em> estas verŝajne la plej ĝusta vorto. Laŭta kaj vibra. Multe da malpacaj ebriuloj kaj koleraj kokainuloj kaj senkonsciaj heroinuloj, kaj ankaŭ multe da familioj kun beboĉaroj, maljunaj inoj babilantaj sur peronoj, malaltrajdantoj en bum-aŭtoj veturantaj kun “tumpa-tumpa-tumpa” laŭ la stratoj. Tie vidiĝas ŝikuloj kaj malgajaj emoaj artstudentoj kaj eĉ kelkaj punkuloj de la malnova skolo, maljunuloj kun ventroj elŝvelantaj sub ĉemizoj de Dead Kennedys. Ankaŭ <span class="subst" data-x="reĝ'in">reĝin</span>joj, koleraj bandanoj, grafitiartistoj, kaj perpleksaj burĝigistoj klopodantaj ne esti mortigataj, dum iliaj proprietaĵinvestoj maturiĝas.</p>
  <p>Mi iris supren sur Kapro-Monteton kaj preterpasis Goat Hill Pizza, kio pensigis min pri la malliberejo, en kiu mi estis tenata, kaj mi devis sidi sur la benko antaŭ la restoracio, ĝis miaj tremoj forpasis. Tiam mi rimarkis la kamionon, kiu atendis iom almonte de mi, 18-rada sen distingaj karakterizaĵoj, kun tri metalaj ŝtupoj ĉe la malantaŭo. Mi ekstaris kaj ekiris. Mi sentis la okulojn rigardi min el ĉiuj direktoj.</p>
  <p>Mi rapidis laŭ la resto de la vojo hejmen. Mi ne rigardis la farbitajn damojn aŭ la ĝardenojn aŭ la domkatojn. Mi direktis la okulojn suben.</p>
  <p>Ambaŭ aŭtoj de miaj <span class="subst" data-x="patr">gepatr</span>oj troviĝis sur la pavimo, kvankam estis la mezo de la tago. Kompreneble. Paĉjo laboras en la Orienta Golfo, do <span class="subst" data-x="li">ri</span> devus resti hejme, dum oni laboras pri la ponto. Panjo … nu, kiu sciis, kial Panjo estis hejme.</p>
  <p>Ili estis hejme por mi.</p>
  <p>Eĉ antaŭ ol mi finis malŝlosi la pordon, iu ektiris ĝin el mia mano kaj ĵetmalfermis ĝin. Jen ambaŭ miaj <span class="subst" data-x="patr">gepatr</span>oj, aspektante grize kaj marasme, fiksrigardante min per elstarantaj okuloj. Dum momento ni staris tie senmove kiel en vivanta bildo, kaj sekve ili kuris antaŭen kaj tiris min en la domon, preskaŭ stumbligante min. Ili ambaŭ parolis tiel laŭte kaj rapide, ke mi aŭdis nur senvortan, muĝan babilaĵon, kaj ili ambaŭ brakumis min kaj ploris, kaj ankaŭ mi ploris, kaj ni nur staris tie en la eta vestiblo, plorante kaj parolante per preskaŭ-vortoj, ĝis niaj fortoj elĉerpiĝis kaj ni iris en la kuirejon.</p>
  <p>Mi faris, kion mi ĉiam faris, kiam mi venis hejmen: mi prenis glason da akvo el la filtrilo de la fridujo kaj elfosis du keksojn el la “keksobarelo”, kiun la <span class="subst" data-x="frat'in">fratin</span>o de Panjo sendis al ni de Britio. La normaleco de ĉi tio ĉesigis la marteladon de mia koro, tiel ke mia koro rekaptis la ritmon de mia cerbo, kaj baldaŭ ni ĉiuj sidis ĉe la tablo.</p>
  <p>“Kie vi estis?” ili ambaŭ diris, pli-malpli unisone.</p>
  <p>Mi jam pripensis tion survoje hejmen. “Mi kaptiĝis”, mi diris. “En Oakland. Mi estis tie kun kelkaj amikoj, farante projekton, kaj ni ĉiuj enkvaranteniĝis.”</p>
  <p>“Dum kvin tagoj?”</p>
  <p>“Jes”, mi diris. “Jes. Estis vere fie.” Mi legis pri la kvarantenoj en la <em>Kroniko</em>, kaj mi kopiis senhonte el la citaĵoj, kiujn oni publikigis. “Jes. Ĉiuj, kiuj kaptiĝis en la nubo. Ili pensis, ke ni estis atakitaj per ia supermikrobo, kaj ili pakis nin en kontenerojn en la haveno, kiel sardinojn. Estis vere varme kaj humide. Kaj ne multaj manĝaĵoj, cetere.”</p>
  <p>“Kristo”, diris Paĉjo, kun la manoj pugniĝantaj sur la tablo. Paĉjo instruas en Berklio tri tagojn semajne, laborante kun kelkaj diplomitaj studentoj en la bibliotekscienca programo. Dum la cetera tempo <span class="subst" data-x="li">ri</span> konsultiĝas por klientoj en la urbo kaj laŭ la Duoninsulo: retfirmaoj de la tria ondo, kiuj faras diversajn aferojn per arkivoj. <span class="subst" data-x="Li">Ri</span> estas mildmaniera bibliotekisto laŭ sia profesio, sed <span class="subst" data-x="li">ri</span> estis vera radikalulo en la sesdekaj jaroj kaj luktis iomete en la lernejo. Mi jam vidis <span class="subst" data-x="li">ri</span>n freneziĝi pro kolero de tempo al tempo – mi eĉ kolerigis <span class="subst" data-x="li">ri</span>n tiel de tempo al tempo – kaj <span class="subst" data-x="li">ri</span> povis serioze perdi la sinregon, kiam <span class="subst" data-x="li">ri</span> Hulk-iĝas. Iam <span class="subst" data-x="li">ri</span> ĵetis pendoloframon de IKEA trans la tutan gazonon de mia <span class="subst" data-x="av'iĉ">aviĉ</span>o, kiam ĝi disfalis la kvindekan fojon, dum <span class="subst" data-x="li">ri</span> kunmetis ĝin.</p>
  <p>“Barbaroj”, diris Panjo. <span class="subst" data-x="Ŝi">Ri</span> vivas en Usono, de kiam <span class="subst" data-x="ŝi">ri</span> estis dekkelkjarulo, sed <span class="subst" data-x="ŝi">ri</span> ankoraŭ iĝas tute brita, kiam <span class="subst" data-x="ŝi">ri</span> renkontas usonajn policanojn, sanprizorgadon, flughavenan sekurecon aŭ senhejmecon. Tiam <span class="subst" data-x="ŝi">ri</span>a vorto estas “barbaroj”, kaj <span class="subst" data-x="ŝi">ri</span>a brita parolmaniero revenas forte. Ni dufoje estis en Londono por viziti <span class="subst" data-x="ŝi">ri</span>an familion, kaj mi ne povas diri, ke ĝi ŝajnis pli civilizita ol San-Francisko. Nur pli kunpremita.</p>
  <p>“Sed ili ellasis nin kaj transpramis nin hodiaŭ.” Mi improvizis nun.</p>
  <p>“Ĉu vi estas vundita?” diris Panjo. “Malsata?”</p>
  <p>“Ĉu dormema?”</p>
  <p>“Jes, iomete el ĉio. Ankaŭ Terna, Timema, Ventkapa kaj Dok’.” Ni havis familian tradicion de ŝercoj pri la Sep Malgrandeguloj. Ili ambaŭ ridetis iom, sed iliaj okuloj estis ankoraŭ malsekaj. Mi suferis pro ili. Ili devis esti preskaŭ freneziĝintaj pro zorgado. Mi ĝojis pro la ŝanco ŝanĝi la temon. “Mi tute ŝatus manĝi.”</p>
  <p>“Mi mendos picon de Goat Hill”, diris Paĉjo.</p>
  <p>“Ne, ne tion”, mi diris. Ili ambaŭ rigardis min, kvazaŭ antenoj burĝonis sur mia kapo. Normale mi fervoras pri Goat Hill Pizza – en la senco, ke normale mi manĝas ĝin kiel orfiŝo siajn manĝaĵon, englutante ĝin, ĝis ĝi elĉerpiĝas, aŭ mi krevas. Mi klopodis rideti. “Mi ne emas je pico nun”, mi diris, nekonvinke. “Ni mendu kareaĵon, ĉu bone?” Dank’ al la ĉielo, ke San-Francisko estas la monda centro de forporteblaj manĝoj.</p>
  <p>Panjo iris al la tirkesto de forportejaj menuoj (pli da normaleco, kiu sentiĝis kiel glaso da akvo sur seka, dolora gorĝo) kaj trafoliumis ilin. Ni pasigis kelkajn distrajn minutojn, trastudante la menuon de la halala pakistana ejo en Valencia Strato. Mi decidis pri miksita tandura kradrostaĵo kaj spinacokaĉo kun bienista fromaĝo, salita mango-lasio (multe pli bona, ol ĝi sonas) kaj etaj frititaj pastaĵoj en sukersiropo.</p>
  <p>Kiam la manĝaĵoj estis menditaj, la demandado rekomenciĝis. Ili aŭdis de la familioj de Van, Jolu kaj Darryl (kompreneble) kaj provis raporti nin kiel malaperintajn. La polico akceptis nomojn, sed estis tiom da “delokitoj”, ke oni rifuzis malfermi dosieron pri iu, kiu ne estis malaperinta jam sep tagojn.</p>
  <p>Dume milionoj da ĉu-vi-vidis-servoj ekaperis en la reto. Kelkaj el ili estis malnovaj MySpace-klonoj, kies mono elĉerpiĝis kaj kiuj vidis novan vivŝancon pro la tuta atento. Ja kelkaj riskokapitalistoj havis malaperintajn familianojn en la Golfa Regiono. Se oni retrovus ilin, eble la servoj altirus iom da pliaj investoj. Mi prenis la tekokomputilon de Paĉjo kaj trarigardis ilin. Ili estis plenegaj de reklamoj, kompreneble, kaj bildoj de malaperintoj, ĉefe fotoj de diplomiĝaj ceremonioj, <span class="subst" data-x="edz">geedz</span>iĝoj kaj tiaj aferoj. Estis iom vampire.</p>
  <p>Mi trovis mian foton kaj vidis, ke ĝi estis ligita al tiuj de Van, Jolu kaj Darryl. Estis eta formularo por marki homojn kiel retrovitajn kaj alia por skribi notojn pri aliaj malaperintoj. Mi plenigis la kampojn por mi kaj Jolu kaj Van, kaj lasis malplena tiun de Darryl.</p>
  <p>“Vi forgesis pri Darryl”, diris Paĉjo. <span class="subst" data-x="Li">Ri</span> ne tre ŝatis Darryl – iam <span class="subst" data-x="li">ri</span> rimarkis, ke kvin centimetroj mankis en unu el la boteloj en <span class="subst" data-x="li">ri</span>a alkoholoŝranko, kaj por mia eterna honto mi kulpigis Darryl. La vero kompreneble estis, ke ni ambaŭ kulpis, klaŭnante, provante vodkon kun kolao dum tuta nokto da komputilaj ludoj.</p>
  <p>“<span class="subst" data-x="Li">Ri</span> ne estis kun ni”, mi diris. La mensogo gustis amare en mia buŝo.</p>
  <p>“Ho Dio”, diris mia panjo. <span class="subst" data-x="Ŝi">Ri</span> kunpremis la manojn. “Ni simple supozis, kiam vi revenis hejmen, ke vi ĉiuj estis kune.”</p>
  <p>“Ne”, mi diris, kaj la mensogo kreskis. “Ne, <span class="subst" data-x="li">ri</span> devis renkonti nin, sed ni neniam renkontiĝis. <span class="subst" data-x="Li">Ri</span> verŝajne estas nur haltigita en Berklio. <span class="subst" data-x="Li">Ri</span> planis transveni per BART.”</p>
  <p>Panjo eligis ploretan bruon. Paĉjo skuis la kapon kun fermitaj okuloj. “Ĉu vi ne scias pri BART?” <span class="subst" data-x="li">ri</span> diris.</p>
  <p>Mi kapneis. Mi povis vidi, kien kondukas ĉi tio. Mi sentis, kvazaŭ la tero suprenvenus al mi.</p>
  <p>“Ili eksplodigis ĝin”, diris Paĉjo. “La fiuloj eksplodigis ĝin samtempe kun la ponto.”</p>
  <p>Tio ne estis sur la unua paĝo de la <em>Kroniko</em>, sed BART-eksplodo sub la akvo ja ne estus tiel pitoreska kiel la bildoj de la ponto pendanta en pecoj kaj ĉifonoj super la Golfo. La BART-tunelo de Embarcadero en San-Francisko ĝis la stacio West Oakland troviĝis sub akvo.</p>
  <p>Mi reiris al la komputilo de Paĉjo kaj krozis la novaĵtitolojn. Neniu certis, sed la kadavroj nombris milojn. De la aŭtoj, kiuj falegis 58 metrojn en la maron, ĝis la homoj dronintaj en la trajnoj, la mortokvanto kreskis. Unu raportisto pretendis esti intervjuinta “identecfalsiston”, kiu helpis “dekojn” da homoj forlasi siajn antaŭajn vivojn, simple malaperi post la atakoj, kreante novan identecon, eskapante de malbonaj <span class="subst" data-x="edz">geedz</span>iĝoj, malbonaj ŝuldoj kaj malbonaj vivoj.</p>
  <p>Paĉjo havis verajn larmojn en la okuloj, kaj Panjo malkaŝe ploris. Ili ambaŭ brakumis min denove, frapetante min per la manoj, kvazaŭ por certiĝi, ke mi vere estis tie. Ili konstante diradis al mi, ke ili amas min. Mi same diradis al ili, ke mi amas ilin.</p>
  <p>Ni larmokule vespermanĝis, kaj Panjo kaj Paĉjo trinkis po du glasojn da vino, kio estis por ili multo. Mi diris al ili, ke mi iĝas dormema, kio estis vera, kaj forvagis al mia ĉambro. Mi ne enlitiĝis, tamen. Mi devis konektiĝi al la reto kaj eltrovi, kio okazas. Mi devis paroli kun Jolu kaj Vanessa. Mi devis eklabori por trovi Darryl.</p>
  <p>Mi supreniris al mia ĉambro kaj malfermis la pordon. Mi ne vidis mian malnovan liton de tempo, kiu sentiĝis kiel mil jaroj. Mi kuŝiĝis sur ĝi kaj etendis manon al la apudlita tableto por preni mian tekokomputilon. Ŝajne mi ne plene enmetis la konektilon – la elektran adaptilon necesas ĝuste skueti – tiel ke ĝi malrapide senŝargiĝis, dum mi forestis. Mi rekonektis ĝin kaj donis al ĝi unu aŭ du minutojn por ŝargiĝi antaŭ ol provi ŝalti ĝin denove. Mi profitis la paŭzon por senvestiĝi kaj ĵeti la vestojn en la rubujon – mi volis neniam revidi ilin – kaj surmeti puran kalsonon kaj freŝan T-ĉemizon. La freŝe lavitaj vestoj, rekte el la tirkesto, sentiĝis tiel konataj kaj komfortaj kiel la brakumo de la <span class="subst" data-x="patr">gepatr</span>oj.</p>
  <p>Mi ŝaltis mian tekokomputilon kaj batis kelkajn kusenojn en lokon malantaŭ mi ĉe la kapo de la lito. Mi ŝovis min reen, malfermis la kovrilon de mia komputilo, kaj lokis ĝin sur miajn femurojn. Ĝi ankoraŭ startis, kaj, damne, tiuj ikonoj ŝtelirantaj trans la ekranon aspektis <em>bone</em>. Ĝi finstartis, kaj tiam ĝi komencis denove avertadi pri manko de potenco. Mi denove kontrolis la nutrokablon kaj skuetis ĝin, kaj la avertoj malaperis. La konektilo vere kadukiĝis.</p>
  <p>Fakte, ĝi tiom misis, ke mi ne povis vere fari ion. Ĉiufoje, kiam mi forigis la manon de la kablo, ĝi perdis la kontakton, kaj la komputilo ekplendis pri sia akumulatoro. Mi pli detale ekzamenis ĝin.</p>
  <p>La tuta skatolo estis iomete miskunmetita: la junto disiĝis en angula breĉo, kiu komenciĝis mallarĝa kaj larĝiĝis ĉe la malantaŭo.</p>
  <p>Kelkfoje oni rigardas iun ekipaĵon, malkovras ion tian, kaj demandas sin, “Ĉu ĉiam estis tiel?” Eble oni neniam rimarkis antaŭe.</p>
  <p>Sed ĉe mia tekokomputilo, tio ne eblis. Ĉar vidu, mi konstruis ĝin. Post kiam la Eduka Direktoraro provizis nin ĉiujn per LernoTekoj, miaj <span class="subst" data-x="patr">gepatr</span>oj neniel aĉetus por mi propran komputilon, kvankam la LernoTeko oficiale ne apartenis al mi, kaj mi ne rajtis instali programojn en ĝin aŭ modifi ĝin.</p>
  <p>Mi havis iom da ŝparita mono – pagataj taskoj, Kristnaskoj kaj naskiĝtagoj, iom da prudenta eBay-umado. Se kunmeti ĉion, mi havis sufiĉe da mono por aĉeti tute aĉan, kvinjaraĝan komputilon.</p>
  <p>Do, anstataŭe, Darryl kaj mi konstruis komputilon. Oni povas aĉeti tekokomputilajn skatolojn, same kiel oni povas aĉeti skatolojn por skribotablaj komputiloj, kvankam ili estas iom pli specialigitaj ol kutimaj personaj komputiloj. Mi jam konstruis kun Darryl kelkajn personajn komputilojn tra la jaroj, traserĉante Craigslist kaj aŭtejajn forvendojn pri partoj kaj mendante aferojn de malmultekostaj tajvanaj vendistoj, kiujn ni trovis en la reto. Mi supozis, ke konstrui tekokomputilon estus la plej bona maniero atingi la potencon, kiun mi deziris, kun la prezo, kiun mi povis pagi.</p>
  <p>Por konstrui propran tekokomputilon oni komencas per mendo de “skeleto”: komputilo kun nur iomete da aparataro ene kaj ĉiuj konektiloj bezonataj. La bonaĵo estis: kiam mi finis, mi havis komputilon, kiu pezis tutan duonkilogramon malpli ol la komputilo de Dell, kiun mi konsideris, funkciis pli rapide, kaj kostis trionon de tio, kion mi pagus al Dell. La malbonaĵo: kunmeti tekokomputilon similas al konstrui unu el tiuj ŝipoj en botelo. Temas pri pedantega laboro per tenajletoj kaj lupeoj, klopodante kunmeti ĉion en la etan skatolon. Malkiel ĉe plengranda komputilo – kiu konsistas plejparte el aero – en tekokomputilo ĉiu kuba milimetro da spaco estas rezervita. Ĉiufoje, kiam mi kredis la aferon preta, mi provis ŝraŭbfermi la aferon kaj trovis, ke io malhelpas la skatolon plene fermiĝi, kaj jen mi denove ĉe la desegnotabulo.</p>
  <p>Do mi sciis <em>precize</em>, kiel la junto de mia tekokomputilo devus aspekti, kiam ĝi estas fermita, kaj ĝi <em>ne</em> devus aspekti tiel.</p>
  <p>Mi tiradis la konektilon tien-reen, sed estis senespere. Neniel mi sukcesus startigi ĝin sen dispecigi ĝin. Mi ĝemis kaj metis ĝin apud la liton. Mi traktos ĝin en la mateno.</p>
  <p class="steletoj">* * *</p>
  <p>Jen la teorio, ĉiuokaze. Post du horoj mi ankoraŭ fiksrigardis la plafonon, projekciante filmojn en mia kapo pri tio, kion ili faris al mi, kion mi estu farinta: amaso da bedaŭroj kaj “ŝtupara sprito”.</p>
  <p>Mi ruliĝis el la lito. Noktomezo jam pasis; mi aŭdis miajn <span class="subst" data-x="patr">gepatr</span>ojn enlitiĝi je la dekunua. Mi ekprenis la tekokomputilon, liberigis spacon sur mia tablo, alfiksis la LED-lampetojn al la frunto de miaj lupeoj, kaj eltiris garnituron de precizaj ŝraŭbturniletoj. Post unu minuto la skatolo estis malfermita, la klavaro forigita, kaj mi rigardis en la internaĵon de mia tekokomputilo. Mi prenis cilindron de kunpremita aero kaj forblovis la polvon, kiun la ventumilo ensuĉis, kaj mi pririgardis la aferon.</p>
  <p>Io estis malĝusta. Mi ne povis identigi ĝin, sed ja de monatoj mi ne forprenis la kovrilon de la aparato. Bonŝance, antaŭ longe, kiam mi la trian fojon devis malfermi ĝin kaj lukti por refermi ĝin, mi plisaĝiĝis: mi faris foton de la internaĵo kun ĉio en ĝusta loko. Mi ne estis tute saĝa: unue mi lasis tiun foton sur la disko, kaj kompreneble mi ne povis atingi ĝin, kiam la tekokomputilo estis malkonstruita. Sed poste mi presis ĝin kaj ŝovis ĝin en mian senordan tirkeston de paperoj, la tombejo de mortintaj arboj, en kiu mi gardis ĉiujn garantiokartojn kaj konektografikaĵojn. Mi miksis ilin – ili ŝajnis iel pli senordaj, ol mi memoris – kaj eltiris mian foton. Mi metis ĝin apud la komputilon kaj kvazaŭ malfokusis la okulojn, provante vidi aferojn, kiuj aspektis malĝuste.</p>
  <p>Tiam mi ekvidis ĝin. La rubandokablo, kiu ligis la klavaron al la ĉefkarto, ne estis ĝuste konektita. Tio estis strangaĵo. Estis nenia tordo ĉe tiu parto, nenio por formovi ĝin dum normala funkciado. Mi provis repremi ĝin suben kaj trovis, ke la konektilo ne estis nur malbone muntita: io troviĝis inter ĝi kaj la ĉefkarto. Mi eltenajlis ĝin kaj direktis lumon sur ĝin.</p>
  <p>Jen io nova en mia klavaro. Ĝi estis eta peco de aparataro, nur unu-du milimetrojn dika, sen markoj. La klavaro estis konektita al ĝi, kaj ĝi estis konektita al la ĉefkarto. Alivorte, ĝi perfekte situis por kapti ĉiun klavopremon, kiun mi faris, tajpante per la komputilo.</p>
  <p>Ĝi estis spionilo.</p>
  <p>La korbatoj pulsegis en miaj oreloj. Estis mallume kaj silente en la domo, sed tio ne estis komforta mallumo. Tie ekstere estis okuloj, okuloj kaj oreloj, kaj ili rigardis min. Observadis min. La observado, kiun mi alfrontis en la lernejo, sekvis min hejmen, sed ĉi-foje ne nur la Eduka Direktoraro rigardis super mia ŝultro: jen la Departemento de Hejmlanda Sekureco aliĝis.</p>
  <p>Mi preskaŭ elprenis la spionilon. Sed tiam mi enkalkulis, ke tiu, kiu enmetis ĝin, scius, ke ĝi forestas. Mi lasis ĝin tie. Naŭzis min fari tion.</p>
  <p>Mi ĉirkaŭrigardis pri plia tuŝaĉado. Mi ne povis trovi ion, sed ĉu tio signifas, ke nenio okazis? Iu enrompis en mian ĉambron kaj metis tiun ilon – dismetis mian tekokomputilon kaj rekunmetis ĝin. Estas multaj aliaj manieroj por subaŭskulti komputilon. Neniam mi trovus ĉiujn.</p>
  <p>Mi kunmetis la komputilon per sensentaj fingroj. Ĉi-foje la skatolo ne ĝuste klakfermiĝis, sed la nutrokablo restis en sia loko. Mi startigis ĝin kaj metis la fingrojn sur la klavaron, pensante, ke mi rulu kelkajn diagnozilojn por vidi, kio estas kio.</p>
  <p>Sed mi ne povis.</p>
  <p>Diable, eble la ĉambro estas subaŭskultata. Eble oni nun rigardas min per kamerao.</p>
  <p>Mi jam sentis paranojon, kiam mi venis hejmen. Nun mi timegis. Mi sentis min kiel ree en malliberejo, ree en la pridemanda ĉambro, spurata de iuj, kiuj havis plenan potencon super mi. Tio preskaŭ plorigis min.</p>
  <p>Nur unu afero estis farebla.</p>
  <p>Mi iris en la banĉambron kaj forprenis la rulon de neceseja papero kaj anstataŭigis ĝin per nova. Bonŝance ĝi estis jam preskaŭ malplena. Mi malvolvis la ceteron de la papero kaj fosis tra mia partoskatolo, ĝis mi trovis etan plastan koverton plenan de helegaj blankaj LED-oj, kiujn mi estis savinta el mortinta biciklolampo. Mi zorge puŝis iliajn dratojn tra la kartona tubo, farante la truojn per pinglo, kaj poste elprenis iom da drato kaj konektis ĉiujn serie per etaj metalaj klipoj. Mi kunvolvis la dratojn en la kablojn por naŭvolta baterio kaj konektis ĝin. Nun mi havis tubon ĉirkaŭitan de ege helaj unudirektaj LED-oj, kaj mi povis teni ĝin ĉe mia okulo kaj trarigardi.</p>
  <p>Mi konstruis unu tian en la pasinta jaro kiel projekton por sciencofoiro, kaj estis elĵetita el la foiro, post kiam mi montris, ke estas kaŝitaj kameraoj en duono de la klasĉambroj de la lernejo Chávez. Pinglokapaj kameraoj kostas hodiaŭ malpli ol bona manĝo en restoracio, do ili aperas ĉie. Spionemaj komizoj metas ilin en vestejojn aŭ sunbrunigajn salonojn kaj perversias per la sekretaj registraĵoj de la klientoj – kelkfoje ili nur enretigas ilin. Scii transformi tubon de neceseja papero kaj tri dolarojn da partoj en kameraodetektilon estas nur prudente.</p>
  <p>Jen la plej simpla maniero por kapti spionkameraojn. Ili havas tre etajn lensojn, sed ili respegulas lumon fortege. Tio funkcias plej bone en malhela ĉambro: rigardu fikse tra la tubo kaj malrapide skanu ĉiujn murojn kaj aliajn lokojn, en kiuj iu eble metis kameraon, ĝis vi vidas ekbrilon de spegulado. Se la spegulaĵo restas senmova, dum vi ĉirkaŭiras, jen lenso.</p>
  <p>Ne estis kamerao en mia ĉambro – almenaŭ ne unu, kiun mi povis detekti. Eble estis sonspioniloj, kompreneble. Aŭ pli bonaj kameraoj. Aŭ tute nenio. Ĉu vi kulpigas min pro la paranojaj sentoj?</p>
  <p>Mi amis tiun tekokomputilon. Mi nomis ĝin Salmagundi, kio signifas ion faritan el vicpecoj.</p>
  <p>Kiam oni donas nomon al sia tekokomputilo, oni scias, ke oni profunde rilatas al ĝi. Tamen nun mi sentis, ke mi volos neniam plu tuŝi ĝin. Mi volis ĵeti ĝin tra la fenestro. Kiel scii, kion ili faris al ĝi? Kiel scii, kiel oni subaŭskultas ĝin?</p>
  <p>Mi metis ĝin en tirkeston kun la kovrilo fermita kaj rigardis la plafonon. Estis malfrue, kaj mi devus esti en la lito. Sed neniel mi povus dormi nun. Mi estis observata. Ĉiu povus esti observata. La mondo estis ŝanĝita por ĉiam.</p>
  <p>“Mi trovos manieron rebati”, mi diris. Jen ĵuro: mi sciis tion, kiam mi aŭdis ĝin, kvankam mi neniam antaŭe ĵuris.</p>
  <p>Mi ne povis dormi post tio. Kaj cetere, mi ekhavis ideon.</p>
  <p>Ie en mia ŝranko estis skatolo en ŝrumpfolio, kiu enhavis unu ankoraŭ sigelitan, freŝe fabrikitan Xbox Universalan. Ĉiu Xbox estis vendata je prezo sub ĝia kosto – Mikrosofto profitas, postulante monon de ludofirmaoj por la rajto krei ludojn por Xbox – sed Xbox Universala estis la unua Xbox, kiun Mikrosofto fordonis tute senpage.</p>
  <p>Dum la pasinta kristnaska sezono estis kompatindaj senŝanculoj ĉe ĉiu stratangulo vestitaj kiel militistoj el la serio <em>Halo</em>, kiuj disdonis sakojn da tiuj ludomaŝinoj kiel eble plej rapide. Ŝajne tio funkciis: ĉiu diras, ke ili vendis amason da ludoj. Kompreneble estis protektiloj por certigi, ke oni rulu nur ludojn de firmaoj, kiuj aĉetis de Mikrosofto la rajton fari ludon.</p>
  <p>Artifikuloj trarompas tiujn protektilojn. La unua Xbox estis trarompita de junulo de MIT, kiu verkis furoran libron pri tio, kaj poste la 360 estis trarompita, kaj la mallongviva Xbox Portebla (kiun ni ĉiuj nomis la “trenebla” – ĝi pezis kilogramon kaj duonon!) estis venkita. La Universala devus esti tute kuglimuna. La lernejanoj, kiuj trarompis ĝin, estis brazilaj linuksuloj, kiuj vivis en <em>favelo</em> – speco de ladurba kvartalaĉo.</p>
  <p>Oni neniam subtaksu la obstinon de infano, kiu riĉas je tempo kaj malriĉas je mono.</p>
  <p>Kiam la brazilanoj publikigis sian trarompon, ni ĉiuj frenezumis pri ĝi. Post nelonge estis dekoj da alternativaj mastrumiloj por Xbox Universala. Mia plej ŝatata estis Paranoja Xbox, variaĵo de Paranoja Linukso. Paranoja Linukso estas mastrumilo, kiu supozas, ke ĝia uzanto estas persekutata de la registaro (oni celis per ĝi ribelantojn en Ĉinio kaj Sirio), kaj ĝi faras ĉion, kion ĝi povas, por gardi oniajn komunikaĵojn kaj dokumentojn sekretaj. Ĝi eĉ disĵetas “konfetajn” komunikaĵojn, kiuj devus kaŝi la fakton, ke oni faras ion sekretan. Do, dum oni ricevas politikan mesaĝon unu literon post alia, Paranoja Linukso ŝajnigas, ke ĝi krozas en la reto, plenigas demandarojn kaj flirtas en babilejoj. Dume unu el ĉiuj kvincent signoj ricevataj estas la vera mesaĝo, nadlo kaŝita en granda fojnamaso.</p>
  <p>Mi faris DVD-on de Paranoja Xbox, kiam ĝi unue aperis, sed mi neniam trovis tempon por malpaki la Xbox-aparaton en la ŝranko, trovi televidilon, al kiu mi povus konekti ĝin, kaj tiel plu. Mia ĉambro estas jam sufiĉe plena sen permesi al mikrosofta paneaĵo foruzi valoran laborspacon.</p>
  <p>Ĉi-nokte, mi oferos tiun spacon. Mi bezonis ĉirkaŭ dudek minutojn por funkciigi ĝin. Manko de televidilo estis la ĉefa obstaklo, sed fine mi rememoris, ke mi havis etan projekciilon kun normalaj televidaj RCA-konektiloj malantaŭe. Mi konektis ĝin al la Xbox, direktis ĝin al la malantaŭo de la pordo kaj sukcesis instali Paranojan Linukson.</p>
  <p>Nun ĉio funkciis, kaj Paranoja Linukso serĉadis aliajn Xbox Universalajn, al kiuj ĝi povas paroli. Ĉiu Xbox Universala havas enkonstruitan sendratan reton por multludista ludado. Oni povas konektiĝi per ĝi al oniaj najbaroj per la sendrata ligo kaj al Interreto, se oni havas sendratan interretan konekton. Mi trovis tri arojn da najbaroj en atingebla distanco. Du el ili havis la Xbox Universalajn konektitajn ankaŭ al Interreto. Paranoja Xbox amis tiun aranĝon: ĝi povis forsuĉi parton de la interretaj konektoj de miaj najbaroj kaj uzi ilin por konektiĝi tra la ludoreto. La najbaroj ne bedaŭrus la perditajn paketojn: ili pagis konstantan kotizon por la interreta konekto, kaj ili ne multe krozis en la reto je la dua matene.</p>
  <p>La plej bona flanko de ĉio ĉi estis la <em>sento</em>, kiun ĝi donis: la sento regi la situacion. Mia teknologio laboris por mi, servis min, protektis min. Ĝi ne spionis kontraŭ mi. Jen kial mi amis teknologion: se oni uzas ĝin ĝuste, ĝi donas al oni povon kaj privatecon.</p>
  <p>Mia cerbo nun vere kuris, kuris kiel 60 cerboj. Estis multaj motivoj por ruli Paranojan Xbox – la plej bona estis, ke ĉiu ajn povus verki ludon por ĝi. Jam estis adaptaĵo de la imitilo MAME, la Multobla Arkad-Maŝina Enpersonigilo, do oni povis ludi preskaŭ ĉiun ajn ludon iam kreitan, reen en la historio ĝis Pong – ludojn por Apple ][+ kaj ludojn por Colecovision, ludojn por NES kaj Dreamcast, kaj tiel plu.</p>
  <p>Eĉ pli bonaj estis la bonegaj multludistaj ludoj kreataj specife por Paranoja Xbox – tute senpagaj ludoj kreataj de entuziasmuloj, ludoj, kiujn ĉiu povis ruli. Kiam oni kunmetis ĉion, oni havis senpagan konzolon plenan de senpagaj ludoj, kiuj povis provizi onin per senpaga aliro al Interreto.</p>
  <p>Kaj la plej bona afero – el mia vidpunkto – estis, ke Paranoja Xbox estis <em>paranoja</em>. Ĉiu bito, kiu elsendiĝis, estis ĉifrita ĝisoste. Oni povis observadi la komunikaĵojn laŭplaĉe, sed oni neniam ekscius, kiuj parolas, pri kio ili parolas, aŭ al kiuj ili parolas. Anonima krozado, retpoŝto kaj mesaĝilo. Ĝuste tion mi bezonis.</p>
  <p>Ĉio, kio restis farenda, estis konvinki al ĉiuj, kiujn mi konis, ke ankaŭ ili uzu ĝin.</p>
</section>

  </body>
</html>
