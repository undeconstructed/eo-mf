<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 19</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_19">
  <h2>Ĉapitro 19</h2>
  <p>Jen la retmesaĝo, kiu eliris je la sepa la sekvan tagon, dum Ange kaj mi ŝprucofarbis VAMPOSVARMO CIVILA CENTRO → → en strategiaj lokoj en la urbo.</p>
  <p><code>&gt; REGULOJ POR VAMPOSVARMO</code></p>
  <p><code>&gt; Vi apartenas al klano de taglumaj vampiroj. Vi malkovris la sekreton de transvivado sub la terura lumo de la suno. La sekreto estas kanibalismo: la sango de alia vampiro povas doni al vi forton por iri inter la vivantoj.</code></p>
  <p><code>&gt; Vi devas mordi kiel eble plej multajn aliajn vampirojn por resti en la ludo. Se unu minuto pasas sen mordo, vi eliras el la ludo. Elirinte, renversu vian ĉemizon kaj estu juĝanto – rigardu du aŭ tri vampojn por kontroli, ke ili faras siajn mordojn.</code></p>
  <p><code>&gt; Por mordi alian vampon, vi devas diri “Mordi!” kvinfoje, antaŭ ol tiu faras. Do vi kuras ĝis alia vampo, rigardas al <span class="subst" data-x="ŝi">ri</span> en la okulojn, kaj krias “mordi mordi mordi mordi mordi!”, kaj se vi diras ĝin, antaŭ ol <span class="subst" data-x="ŝi">ri</span> diras ĝin, vi vivas, kaj <span class="subst" data-x="ŝi">ri</span> diseriĝas en polvon.</code></p>
  <p><code>&gt; Vi kaj la aliaj vampoj, kiujn vi renkontos en via rendevuejo, estas unu teamo. Ili apartenas al via klano. Vi ricevas nenian nutron per ilia sango.</code></p>
  <p><code>&gt; Vi povas “nevidebliĝi” per tio, ke vi staras senmove kaj krucas la brakojn sur la brusto. Vi ne povas mordi nevideblajn vampojn, kaj ili ne povas mordi vin.</code></p>
  <p><code>&gt; Ĉi tiu ludo funkcias per honorosistemo. La celo estas amuziĝi kaj vampumi, ne gajni.</code></p>
  <p><code>&gt; Estos finludo, kiu diskoniĝos parole, kiam gajnantoj komencos vidiĝi. La ludomastroj lanĉos flustrokampanjon inter la ludantoj, kiam la tempo estos ĝusta. Disvastigu la flustron kiel eble plej rapide kaj atendu la signalon.</code></p>
  <p><code>&gt; M1k3y</code></p>
  <p><code>&gt; mordi mordi mordi mordi mordi!</code></p>
  <p>Ni esperis, ke cent homoj pretos ludi je VampoSvarmo. Ni elsendis po ĉirkaŭ ducent invitojn. Sed kiam mi eksidis, tute vekiĝinte, je la kvara matene kaj ekprenis mian Xbox, jen kvarcent respondoj. <em>Kvarcent</em>.</p>
  <p>Mi donis la adresojn al la dissendilo kaj ŝteliris el la domo. Mi malsupreniris laŭ la ŝtuparo, aŭdante mian <span class="subst" data-x="patr'iĉ">patriĉ</span>on ronki kaj mian panjon turniĝi en ilia lito. Mi ŝlosis la pordon malantaŭ mi.</p>
  <p>Je 04:15 Potrero-Monteto estis tiel trankvila kiel la kamparo. Aŭdiĝis iomete da foraj murmuroj de trafiko, kaj unufoje aŭto preterrampis min. Mi haltis ĉe bankaŭtomato kaj elprenis $320 en dudekoj, faris rulon el ili, surmetis kaŭĉukan bendon, kaj ŝovis la rulon en zipan poŝon malalte sur la femuro de mia vampira pantalono.</p>
  <p>Mi surhavis mian pelerinon denove, kaj ĉifitan ĉemizon, kaj pantalonon por smokingo, modifitan por havi sufiĉe da poŝoj por porti ĉiujn miajn erojn kaj aĵojn. Mi havis akrapintajn botojn kun arĝentaj kranioj por bukoj, kaj mi taŭzis miajn harojn en nigran buterfloran horloĝon ĉirkaŭ mia kapo. Ange kunportos la blankan ŝminkon kaj promesis fari miajn okuloŝminkon kaj nigran ungolakon. Kial ne, diable? Kiam mi la venontan fojon havos ŝancon kostumludi tiel?</p>
  <p>Ange renkontis min antaŭ sia domo. Ankaŭ <span class="subst" data-x="ŝi">ri</span> havis sian dorsosakon, kaj retan ŝtrumpopantalonon, ĉifitan gotikan Lolita-servistinan robon, blankan vizaĝofarbon, komplikan kabukan okulŝminkon, kaj <span class="subst" data-x="ŝi">ri</span>aj fingroj kaj gorĝo gutis per arĝenta juvelaro.</p>
  <p>“Vi aspektas <em>belege</em>!” ni diris samtempe unu al la alia, poste ridis mallaŭte kaj ekŝteliris tra la stratoj, kun farboŝprucigiloj en la poŝoj.</p>
  <p class="steletoj">* * *</p>
  <p>Superrigardante la Civilan Centron, mi imagis, kiel ĝi aspektos, kiam kvarcent vamposvarmanoj alvenos ĉe ĝi. Mi atendis ilin post dek minutoj, ekstere antaŭ la Urbodomo. La granda placo jam estis plena de pendolveturantoj lerte evitantaj la senhejmulojn, kiuj almozpetis tie.</p>
  <p>Mi ĉiam malamis la Civilan Centron. Ĝi estas kolekto da grandegaj nuptokukaj konstruaĵoj: tribunaloj, muzeoj, kaj civilaj konstruaĵoj kiel la Urbodomo. La trotuaroj estas larĝaj, kaj la konstruaĵoj blankaj. En la turistaj gvidlibroj de San-Francisko ili sukcesas foti ĝin tiel, ke ĝi aspektas kiel la Epcot-Centro, futurisma kaj severa.</p>
  <p>Sed surtere ĝi estas malpura kaj naŭza. Senhejmuloj dormas sur ĉiuj benkoj. La kvartalo malpleniĝas ĝis la sesa vespere, escepte ebriulojn kaj drogulojn, ĉar kun nur unu speco de konstruaĵo tie, ekzistas por homoj nenia bona kialo por resti tie post la sunsubiro. Ĝi pli similas al butikaro ol najbaraĵo, kaj la solaj komercoj tie estas kaŭcigarantiantoj kaj alkoholvendejoj: ejoj, kiuj priservas la familiojn de la krimuloj antaŭ tribunalo kaj la vagabondojn, kiuj faras el ĝi sian noktan hejmon.</p>
  <p>Mi vere ekkomprenis ĉi tion, kiam mi legis intervjuon kun mirinda maljuna urboplanisto, ino kun la nomo Jane Jacobs, kiu estis la unua, kiu ĝuste klarigis, kial estas malbone distranĉi urbojn per aŭtovojoj, ŝovi ĉiujn malriĉulojn en loĝigajn projektojn, kaj uzi zonoleĝojn por strikte regi, kiu rajtas fari kion kie.</p>
  <p>Jacobs klarigis, ke veraj urboj estas biologiaj kaj enhavas multe da diverseco – riĉa kaj malriĉa, blanka kaj bruna, angla kaj meksika, spacoj vendaj kaj loĝaj kaj eĉ industriaj. Tra tia najbaraĵo konstante trairas ĉiaj homoj en ĉiu horo de la tago aŭ nokto, do oni havas komercojn, kiuj priservas ĉiajn bezonojn, oni havas homojn tie la tutan tempon, kiuj agas kiel okuloj sur la strato.</p>
  <p>Vi certe jam renkontis ĉi tion. Se oni promenas tra pli malnova parto de iu ajn urbo, oni trovas ĝin plena de plej interesaj vendejoj, homoj en kompletoj kaj homoj en modaj kostumoj, grandaj restoracioj kaj kafeetoj, eble eta kinejo, domoj atentokapte farbitaj. Jes, eble estas ankaŭ Starbucks, sed estas ankaŭ bela fruktobazaro kaj floristo, kiu ŝajnas tricentjara, dum <span class="subst" data-x="ŝi">ri</span> zorge tondetas ĉe la floroj en sia montrofenestro. Ĝi estas la malo de planita spaco kiel butikaro. Ĝi sentiĝas kiel sovaĝa ĝardeno aŭ eĉ arbaro: kvazaŭ ĝi <em>kreskis</em>.</p>
  <p>Nenio povus pli diferenci de tio ol la Civila Centro. Mi legis intervjuon kun Jacobs, en kiu <span class="subst" data-x="ŝi">ri</span> parolis pri la grandioza malnova najbaraĵo, kiun oni detruis por konstrui ĝin. Ĝi estis ĝuste tiuspeca najbaraĵo, kiu estiĝas sen permeso, sen celo, sen kialo.</p>
  <p>Jacobs diris, ke <span class="subst" data-x="ŝi">ri</span> antaŭdiris, ke post kelkaj jaroj la Civila Centro estos unu el la plej malbonaj kvartaloj de la urbo, fantoma urbo nokte, loko, kiu vivtenas magran rikolton da kadukaj alkoholvendejoj kaj mizeraj moteloj. En la intervjuo <span class="subst" data-x="ŝi">ri</span> ne ŝajnis tre ĝoji, ke la realo pruvis <span class="subst" data-x="ŝi">ri</span>n prava; <span class="subst" data-x="ŝi">ri</span> sonis, kvazaŭ <span class="subst" data-x="ŝi">ri</span> parolus pri mortinta amiko, dum <span class="subst" data-x="ŝi">ri</span> priskribis, kio estiĝis el la Civila Centro.</p>
  <p>Nun estis la premperiodo, kaj la Civila Centro estis tiel plena, kiel ĝi povus esti. La BART-stacio de la Civila Centro funkcias ankaŭ kiel la ĉefa stacio por Muni-tramoj, kaj se oni volas ŝanĝi de unu al alia, jen kie oni faras tion. Je la oka estis miloj da homoj venantaj supren laŭ la ŝtuparo, irantaj malsupren laŭ la ŝtuparo, enirantaj kaj elirantaj taksiojn kaj busojn. Ili kunpremiĝis pro la DHS-kontrolopunktoj ĉe la diversaj civilaj konstruaĵoj kaj faris ĉirkaŭvojojn por eviti insistemajn almozpetantojn. Ĉiuj odoris kiel iliaj ŝampuoj kaj parfumoj, ĵus veninte el siaj duŝoj kaj kirasite per siaj laborkompletoj, svingante tekokomputilajn sakojn kaj valizetojn. Je la oka la Civila Centro estis komerca centro.</p>
  <p>Kaj jen venis la vampoj. Kelkdek venis laŭ Van-Ness-Avenuo, kelkdek laŭ Market-Strato. Pli venis de la alia flanko de Market-Strato. Ankoraŭ pli de Van-Ness. Ili glitis ĉirkaŭ la flanko de la konstruaĵoj, kun la blanka vizaĝofarbo kaj la nigra okulŝminko, nigraj vestoj, ledaj jakoj, grandegaj stampfaj botoj. Retaj senfingraj gantoj.</p>
  <p>Ili komencis plenigi la placon. Kelkaj el la komercaj homoj ekrigardis al ili kaj poste forturnis sin, ne volante enlasi tiujn strangulojn en sian privatan realecon, dum ili pensis pri mi-ne-scias-kia merdo, kiun ili devos travadi dum ankoraŭ ok horoj. La vampoj ĉirkaŭvagis, ne certa, kiam la ludo komenciĝos. Ili kuniĝis en grandaj grupoj, kiel petroldisverŝo inversadirekte, tiom da nigro kuniĝanta en unu loko. Multaj el ili havis malnovstilajn ĉapelojn, bulĉapelojn kaj cilindrajn ĉapelojn. Multaj <span class="subst" data-x="knab'in">knabin</span>oj havis elegantajn gotikajn Lolita-servistinajn kostumojn kun dikegaj plandumoj.</p>
  <p>Mi penis taksi la nombron. Ducent. Poste, kvin minutojn poste, estis tricent. Kvarcent. Ili ankoraŭ alvenadis. La vampoj kunvenigis amikojn.</p>
  <p>Iu ekprenis mian pugon. Mi turnis min fulme kaj ekvidis Ange, kiu ridis tiel forte, ke <span class="subst" data-x="ŝi">ri</span> devis teni la femurojn, klinite.</p>
  <p>“Rigardu ilin, homo, rigardu ilin!” <span class="subst" data-x="ŝi">ri</span> diris, spasme. La placo estis duoble pli plena, ol ĝi estis antaŭ kelkaj minutoj. Mi tute ne sciis, kiom da Xnet-anoj ekzistas, sed facile jam mil el ili ĵus alvenis ĉe mia festeto. Jesuo.</p>
  <p>La DHS- kaj SFPD-policanoj komencis ĉirkaŭvagi, parolante en siajn radiojn kaj grupiĝante. Mi aŭdis foran sirenon.</p>
  <p>“Bone”, mi diris, skuante la brakon de Ange. “Bone, ni <em>eku</em>.”</p>
  <p>Ni ambaŭ forglitis en la homamason kaj, kiam ni renkontis nian unuan vampon, ni ambaŭ diris, laŭte: “Mordi mordi mordi mordi mordi!” Mia unua viktimo estis surprizita – sed bela – <span class="subst" data-x="knab'in">knabin</span>o kun araneaĵoj desegnitaj sur la manoj kaj ŝmirita okulhara ŝminko sur la vangoj. <span class="subst" data-x="Ŝi">Ri</span> diris “Fek”, kaj formoviĝis, agnoskante, ke mi kaptis <span class="subst" data-x="ŝi">ri</span>n.</p>
  <p>La krio de “mordi mordi mordi mordi mordi” jam aktivigis proksimajn vampojn. Iuj atakis unu la alian, kaj aliaj formoviĝis por kaŝi sin. Mi jam havis mian viktimon por la minuto, do mi retiriĝis, uzante la ĉiutagulojn por kaŝi min. De ĉiuj flankoj aŭdiĝis la krio de “mordi mordi mordi mordi mordi” kaj ridoj kaj malbenoj.</p>
  <p>La krio disvastiĝis kiel viruso tra la homamaso. Ĉiuj vampoj nun sciis, ke la ludo komenciĝis, kaj tiuj en grupoj falis kiel muŝoj. Ili ridis kaj malbenis kaj formoviĝis, informante la ankoraŭ ludantajn vampojn, ke la ludo ekiris. Kaj ĉiusekunde alvenis eĉ pli da vampoj.</p>
  <p>08:16. Venis la tempo por mordi ankoraŭ unu vampon. Mi kaŭris malalte kaj movis min inter la kruroj de la ĉiutaguloj, kiuj direktis sin al la ŝtuparo de BART. Ili ekretiris sin, surprizite, kaj ŝanĝis direkton por eviti min. Miaj okuloj estis fiksitaj sur du nigraj botoj kun altaj plandumoj kaj ŝtalaj drakoj sur la pintoj, do mi tute ne atendis tion, kiam mi subite ekrigardis la vizaĝon de alia vampo, <span class="subst" data-x="knab'iĉ">knabiĉ</span>o ĉirkaŭ 15- aŭ 16-jara, kun la haroj netigitaj per ĝelo, portanta Marilyn-Manson-jakon kaj kolĉenojn el falsa eburo ĉizitajn per komplikaj simboloj.</p>
  <p>“Mordi mordi mordi …” <span class="subst" data-x="li">ri</span> komencis diri, kiam unu el la ĉiutaguloj stumblis ĉe <span class="subst" data-x="li">ri</span> kaj ili kune falis teren. Mi saltis ĝis <span class="subst" data-x="li">ri</span> kaj kriis “mordi mordi mordi mordi mordi!”, antaŭ ol <span class="subst" data-x="li">ri</span> povis malimpliki sin.</p>
  <p>Pli da vampoj alvenadis. La kompletuloj vere konsterniĝis. La ludo superverŝiĝis de la trotuaro kaj disvastiĝis en Van-Ness-Avenuon, etendante sin al Market-Strato. Ŝoforoj hupadis; la tramoj aŭdigis kolerajn tintojn. Mi aŭdis pli da sirenoj, sed la trafiko estis nun blokita en ĉiuj direktoj.</p>
  <p>Estis tute <em>grandioze</em>.</p>
  <p>MORDI MORDI MORDI MORDI MORDI!</p>
  <p>La sono venis de ĉiuj flankoj. Estis tiom da vampoj, ludantaj tiel furioze, ke ĝi similis al muĝo. Mi riskis stariĝi kaj ĉirkaŭrigardi kaj trovis min en la mezo de grandega amaso da vampoj, kiuj etendiĝis en ĉiuj direktoj tiel foren, kiel mi povis vidi.</p>
  <p>MORDI MORDI MORDI MORDI MORDI!</p>
  <p>Ĉi tio estis eĉ pli bona ol la koncerto en Dolores-Parko. Tio estis kolera kaj roka, sed ĉi tio estis – nu, ĝi estis simple <em>amuza</em>. Ĝi similis reiron al ludkorto, al la epikaj tuŝludoj, kiujn ni faris dum tagmanĝaj paŭzoj, kiam la suno brilis, kun centoj da homoj, kiuj ĉasis unu la alian. La plenkreskuloj kaj la aŭtoj nur igis ĝin pli amuza, pli ridiga.</p>
  <p>Jen kio ĝi estis: ĝi estis <em>ridiga</em>. Ni ĉiuj ridis jam.</p>
  <p>Sed la policanoj nun vere mobiliziĝis. Mi aŭdis helikopterojn. En iu ajn sekundo ĝi povus finiĝi. Venis tempo por la finludo.</p>
  <p>Mi kaptis vampon.</p>
  <p>“Finludo: kiam la policanoj ordonos al ni disiri, ŝajnigu, ke oni gasumas vin. Pludonu ĝin. Kion mi ĵus diris?”</p>
  <p>La vampo estis <span class="subst" data-x="knab'in">knabin</span>o, eta, tiel malalta, ke mi supozis <span class="subst" data-x="ŝi">ri</span>n tre juna, sed <span class="subst" data-x="ŝi">ri</span> devis esti 17- aŭ 18-jara laŭ sia vizaĝo kaj la rideto. “Ho, tio estas fibonega”, <span class="subst" data-x="ŝi">ri</span> diris.</p>
  <p>“Kion mi diris?”</p>
  <p>“Finludo: kiam la policanoj ordonos al ni disiri, ŝajnigu, ke oni gasumas vin. Pludonu ĝin. Kion mi ĵus diris?”</p>
  <p>“Ĝuste”, mi diris. “Pludonu ĝin.”</p>
  <p><span class="subst" data-x="Ŝi">Ri</span> forfandiĝis en la homamason. Mi kaptis alian vampon. Mi pludonis ĝin. <span class="subst" data-x="Li">Ri</span> foriris por pludoni ĝin.</p>
  <p>Mi sciis, ke ie en la homamaso Ange faras tiel same. Ie en la homamaso eble estas enfiltriĝintoj, falsaj Xnet-anoj, sed kion ili povus fari per ĉi tiu scio? Ne estis tiel, ke la policanoj povis elekti. Ili ordonos al ni disiri. Tio estis garantiita.</p>
  <p>Mi devis atingi Ange. La plano estis renkontiĝi ĉe la Statuo de la Fondintoj en la Placo, sed atingi ĝin estos malfacile. La homamaso ne plu moviĝis; ĝi <em>ondis</em>, kiel faris la amaso survoje al la BART-stacio en la tago, en kiu la bomboj eksplodis. Mi baraktis por trairi, ĝuste kiam la laŭtparola sistemo sub la helikoptero ŝaltiĝis.</p>
  <p>“PAROLAS LA DEPARTEMENTO DE HEJMLANDA SEKURECO. AL VI ESTAS ORDONITE TUJ DISIRI.”</p>
  <p>Ĉirkaŭ mi centoj da vampoj falis al la tero, kun la manoj al la gorĝoj, frotante la okulojn, anhelante. Estis facile falsi esti gasumata, ĉar ni ĉiuj havis tempon por studi la filmojn de la festantoj en Doleres-Parko falantaj sub la nuboj de piproŝpruco.</p>
  <p>“DISIRU TUJ.”</p>
  <p>Mi falis al la tero, protektante mian sakon, etendante manon al la ruĝa bazpilka ĉapo faldita en la zono de mia pantalono. Mi ŝovis ĝin sur mian kapon kaj poste metis la manojn al mia gorĝo kaj eligis terurajn vomajn bruojn.</p>
  <p>La solaj homoj ankoraŭ starantaj estis la ĉiutaguloj, la salajruloj, kiuj nur volis atingi siajn oficejojn. Mi ĉirkaŭrigardis al ili laŭeble, dum mi sufokiĝis kaj anhelis.</p>
  <p>“PAROLAS LA DEPARTEMENTO DE HEJMLANDA SEKURECO. AL VI ESTAS ORDONITE TUJ DISIRI. DISIRU TUJ.” La voĉo de dio dolorigis miajn intestojn. Mi sentis ĝin en miaj molaroj kaj en miaj femurostoj kaj en mia spino.</p>
  <p>La salajruloj timis. Ili moviĝis kiel eble plej rapide, sed en neniu specifa direkto. La helikopteroj ŝajnis rekte super la kapo, kie ajn oni staris. La policanoj ekvadis nun en la homamason, kaj ili jam surmetis siajn kaskojn. Kelkaj havis ŝildojn. Kelkaj havis gasmaskojn. Mi anhelis pli forte.</p>
  <p>Tiam la salajruloj ekkuris. Verŝajne ankaŭ mi ekkurus. Mi vidis iĉon forpreni 500-dolaran jakon kaj volvi ĝin ĉirkaŭ sian vizaĝon antaŭ ol ekiri suden al la Misio, sed nur por stumbli kaj fali dissterniĝante. <span class="subst" data-x="Li">Ri</span>aj malbenoj miksiĝis kun la sonoj de sufokiĝo.</p>
  <p>Ĉi tio ne estis celita: la sufokiĝo devus nur timigi homojn kaj konfuzi ilin, ne paniki ilin en stampedon.</p>
  <p>Aŭdiĝis nun ŝirkrioj, ŝirkrioj, kiujn mi rekonis tro bone de la nokto en la parko. Jen la sono de homoj timigataj ĝis freneziĝo, kiuj koliziis unu kun alia, senespere penante foriri.</p>
  <p>Kaj tiam eksonis la aerataksirenoj.</p>
  <p>Mi ne aŭdis tiun sonon, de kiam la bomboj eksplodis, sed mi neniam forgesos ĝin. Ĝi tratranĉis min kaj iris rekte en miajn kojonojn, ŝanĝante miajn krurojn en ĵeleon survoje. Ĝi igis min voli forkuri panike. Mi ekstaris, kun la ruĝa ĉapo sur mia kapo, pensante pri nur unu afero: Ange. Ange kaj la Statuo de la Fondintoj.</p>
  <p>Nun ĉiuj estis sur siaj piedoj, kurante en ĉiuj direktoj, kriante. Mi forpuŝis homojn el mia vojo, tenante mian sakon kaj mian ĉapon, direktante min al la Statuo de la Fondintoj. Masha serĉis min, kaj mi serĉis Ange. Ange estis ie.</p>
  <p>Mi puŝis kaj malbenis. Kubutumis iun. Iu ekstaris sur mia piedo tiel forte, ke mi sentis ion <em>kraketi</em>, kaj mi forŝovis <span class="subst" data-x="li">ri</span>n, tiel ke <span class="subst" data-x="li">ri</span> falis. <span class="subst" data-x="Li">Ri</span> provis stariĝi, kaj iu paŝis sur <span class="subst" data-x="li">ri</span>n. Mi ŝovadis kaj puŝadis.</p>
  <p>Jen mi etendis la brakon por ŝovi iun alian, kaj fortaj manoj kaptis miajn manradikon kaj kubuton kaj per unu flua movo kondukis mian brakon malantaŭen sur mian dorson. Sentiĝis, kvazaŭ mia ŝultro tuj elartikiĝos, kaj mi faldiĝis, kriegante, kion oni apenaŭ povus aŭdi pro la bruego de la homamaso, la pulsado de la helikopteroj, kaj la ululo de la sirenoj.</p>
  <p>Mi estis rerektigita de la fortaj manoj malantaŭ mi, kiuj stiris min kiel marioneton. La teno estis tiel perfekta, ke mi eĉ ne povis pensi pri luktado. Mi povis pensi nek pri la bruo nek pri la helikoptero nek pri Ange. Mi povis pensi nur pri tio, ke mi moviĝu tiel, kiel la homo, kiu tenis min, volis, ke mi moviĝu. Mi estis turnita, tiel ke mi rigardis en la vizaĝon de tiu homo.</p>
  <p>Tiu estis <span class="subst" data-x="knab'in">knabin</span>o, kies vizaĝo estis akra kaj ronĝula, duone kaŝita per grandegaj sunokulvitroj. Super la okulvitroj, ŝvabrilo el hele rozkoloraj haroj elstaris en ĉiuj direktoj.</p>
  <p>“Vi!” mi diris. Mi konis <span class="subst" data-x="ŝi">ri</span>n. <span class="subst" data-x="Ŝi">Ri</span> faris foton de mi kaj minacis denunci min al la telefonblogo pri lernejevitantoj. Tio okazis, kvin minutojn antaŭ ol la alarmoj eksonis. <span class="subst" data-x="Ŝi">Ri</span> estis tiu, senkompata kaj ruza. Ni ambaŭ forkuris de tiu loko en la Fileo, dum la sireno ululis malantaŭ ni, kaj ni ambaŭ estis kaptitaj de la policanoj. Mi kondutis malamike, kaj ili decidis, ke mi estas malamiko.</p>
  <p><span class="subst" data-x="Ŝi">Ri</span> – Masha – iĝis ilia aliancano.</p>
  <p>“Saluton, M1k3y”, <span class="subst" data-x="ŝi">ri</span> siblis en mian orelon, proksima kiel amanto. Tremo kuris laŭ mia dorso. <span class="subst" data-x="Ŝi">Ri</span> ellasis mian brakon, kaj mi skuis ĝin.</p>
  <p>“Jesuo”, mi diris. “Vi!”</p>
  <p>“Jes, mi”, <span class="subst" data-x="ŝi">ri</span> diris. “La gaso ekfalos post ĉirkaŭ du minutoj. Ni eku.”</p>
  <p>“Ange – mia koramikino – estas ĉe la Statuo de la Fondintoj.”</p>
  <p>Masha rigardis super la homamaso. “Nenia ŝanco”, <span class="subst" data-x="ŝi">ri</span> diris. “Se ni provus atingi tien, ni pereus. La gaso ekfalos post du minutoj, por la okazo, ke vi ne aŭdis tion la unuan fojon.”</p>
  <p>Mi ĉesis moviĝi. “Mi ne iros sen Ange”, mi diris.</p>
  <p><span class="subst" data-x="Ŝi">Ri</span> levis la ŝultrojn. “Kiel vi volas”, <span class="subst" data-x="ŝi">ri</span> kriis en mian orelon. “Via enterigo.”</p>
  <p><span class="subst" data-x="Ŝi">Ri</span> komencis puŝi sin tra la homamaso, forirante, norden, al la urbocentro. Mi plu puŝis min al la Statuo de la Fondintoj. Unu sekundon poste mia brako estis denove en la terura teno, kaj mi estis turnita kaj puŝata antaŭen.</p>
  <p>“Vi scias tro, stultulo”, <span class="subst" data-x="ŝi">ri</span> diris. “Vi vidis mian vizaĝon. Vi venas kun mi.”</p>
  <p>Mi kriis al <span class="subst" data-x="ŝi">ri</span>, luktante, ĝis mi sentis, ke mia brako rompiĝos, sed <span class="subst" data-x="ŝi">ri</span> puŝadis min antaŭen. Mia vundita piedo doloregis ĉe ĉiu paŝo, kaj mia ŝultro sentiĝis, kvazaŭ ĝi tuj rompiĝos.</p>
  <p>Per <span class="subst" data-x="ŝi">ri</span>a uzado de mi kiel murrompilo ni bone progresis tra la homamaso. La bruo de la helikopteroj ŝanĝiĝis, kaj <span class="subst" data-x="ŝi">ri</span> ekpuŝis min pli forte. “KURU!” <span class="subst" data-x="ŝi">ri</span> kriis. “Jen venas la gaso!”</p>
  <p>Ankaŭ la bruo de la homamaso ŝanĝiĝis. La sonoj de sufokiĝo kaj kriado iĝis multe pli laŭtaj. Mi jam aŭdis tiun specon de sono. Mi sentis min ree en la parko. La gaso falis pluve. Mi retenis mian spiron kaj <em>kuris</em>.</p>
  <p>Ni eliris el la homamaso, kaj <span class="subst" data-x="ŝi">ri</span> ellasis mian brakon. Mi skuis ĝin. Mi lamiris tiel rapide, kiel mi povis, laŭ la trotuaro, kaj la homoj pli kaj pli maldensiĝis. Ni iris al grupo da DHS-policanoj kun tumultoŝildoj kaj kaskoj kaj maskoj. Kiam ni proksimiĝis al ili, ili moviĝis por bloki nian vojon, sed Masha alte tenis insignon, kaj ili forfandiĝis, kvazaŭ <span class="subst" data-x="ŝi">ri</span> estus Obi Wan Kenobi diranta, “Tiuj ĉi ne estas la droidoj, kiujn vi serĉas”.</p>
  <p>“Vi damnita <em>fiulino</em>”, mi diris, dum ni rapidis laŭ Market-Strato. “Ni devas reiri por Ange.”</p>
  <p><span class="subst" data-x="Ŝi">Ri</span> paŭtis kaj kapneis. “Mi kunsentas, fraĉjo. Mi ne vidis mian koramikiĉon dum monatoj. <span class="subst" data-x="Li">Ri</span> verŝajne kredas, ke mi mortis. Hazardo de la milito. Se ni reiros por via Ange, ni mortos. Se ni plu iros, ni havos ŝancon. Dum ni havos ŝancon, <span class="subst" data-x="ŝi">ri</span> havos ŝancon. Tiuj junuloj ne ĉiuj iros al Gitmo. Verŝajne ili arestos centon por pridemandado kaj sendos la aliajn hejmen.”</p>
  <p>Ni iris nun laŭ Market-Strato, preter la striptizejoj, kie sidis la etaj tendaroj de vagabondoj kaj droguloj, odoraĉantaj kiel nefermitaj necesejoj. Masha gvidis min ĝis eta alkovo ĉe la fermita pordo de unu el la striptizejoj. <span class="subst" data-x="Ŝi">Ri</span> forigis sian jakon kaj renversis ĝin – la subaĵo havis malbuntajn striojn, kaj kun la kudrolinioj renversitaj ĝi pendis malsame. <span class="subst" data-x="Ŝi">Ri</span> tiris lanan ĉapon el poŝo kaj metis ĝin sur siajn harojn, lasante ĝin fari gajan malcentran pinton. Poste <span class="subst" data-x="ŝi">ri</span> elprenis ŝminkforigajn viŝilojn kaj eklaboris pri siaj vizaĝo kaj ungoj. Post unu minuto <span class="subst" data-x="ŝi">ri</span> estis alia homo.</p>
  <p>“Kostumŝanĝo”, <span class="subst" data-x="ŝi">ri</span> diris. “Nun vi. Perdu la ŝuojn, perdu la jakon, perdu la ĉapon.” Mi komprenis, kion <span class="subst" data-x="ŝi">ri</span> celis. La policanoj atentos tre zorge pri ĉiuj, kiuj aspektos, kvazaŭ ili partoprenis la VampoSvarmon. Mi forĵetis la ĉapon; mi neniam ŝatis bazpilkajn ĉapojn. Poste mi ŝovis la jakon en mian sakon kaj eltiris longamanikan T-ĉemizon kun bildo de Rosa Luxemburg kaj surmetis ĝin super mia nigra T-ĉemizo. Mi lasis al Masha forviŝi mian ŝminkon kaj purigi miajn ungojn, kaj post unu minuto mi estis pura.</p>
  <p>“Malŝaltu vian telefonon”, <span class="subst" data-x="ŝi">ri</span> diris. “Ĉu vi portas rofidojn?”</p>
  <p>Mi kunhavis mian lernejan karton, mian bankokarton, mian Rapid-Karton. Ĉiuj iris en metalecan sakon, kiun <span class="subst" data-x="ŝi">ri</span> etendis, kaj kiun mi rekonis kiel radiprotektan Faraday-saketon. Sed, dum <span class="subst" data-x="ŝi">ri</span> metis ilin en sian poŝon, mi komprenis, ke mi ĵus transdonis al <span class="subst" data-x="ŝi">ri</span> mian identecon. Se <span class="subst" data-x="ŝi">ri</span> estis sur la alia flanko …</p>
  <p>Mi komencis konsciiĝi pri la graveco de tio, kio ĵus okazis. En mia imago mi vidis min kun Ange en ĉi tiu momento. Kun Ange estus du kontraŭ unu. Ange helpus min vidi, se io estus misa. Se Masha ne estus tio, kio <span class="subst" data-x="ŝi">ri</span> pretendis esti.</p>
  <p>“Metu ĉi tiujn ŝtonetojn en viajn ŝuojn antaŭ ol surmeti ilin …”</p>
  <p>“Jam bone. Mi vundis mian piedon. Neniu paŝadrekonilo identigos min nun.”</p>
  <p><span class="subst" data-x="Ŝi">Ri</span> kapjesis unufoje, kiel unu profesiulo al alia, kaj surdorsigis sian sakon. Mi prenis mian, kaj ni ekiris. La suma tempo por la kostumŝanĝo estis malpli ol unu minuto. Ni aspektis kaj iris kiel du malsamaj homoj.</p>
  <p><span class="subst" data-x="Ŝi">Ri</span> rigardis sian brakhorloĝon kaj balancis la kapon. “Venu”, <span class="subst" data-x="ŝi">ri</span> diris. “Ni devas trafi nian rendevuon. Kaj ne pensu pri forkuro. Vi havas du elektojn nun. Min, aŭ karceron. Ili analizos la filmojn pri tiu VampoSvarmo dum tagoj, sed fine ili metos ĉiun vizaĝon en datenbankon. Nia foriro estos notita. Ni ambaŭ nun estas serĉataj krimuloj.”</p>
  <p class="steletoj">* * *</p>
  <p><span class="subst" data-x="Ŝi">Ri</span> forkondukis nin de Market-Strato ĉe la sekva bloko, returnante nin en la Fileon. Mi konis ĉi tiun kvartalon. Jen kie ni iris ĉasi nefermitan sendratan retstacion, en tiu tago, ludante Haraĵuku-Frenezumon.</p>
  <p>“Kien ni iras?” mi diris.</p>
  <p>“Ni tuj kunveturos”, <span class="subst" data-x="ŝi">ri</span> diris. “Fermu la faŭkon kaj lasu min koncentriĝi.”</p>
  <p>Ni iris rapide, kaj ŝvito fluis sur mia vizaĝo de sub miaj haroj, laŭ mia dorso, laŭ mia pugo kaj miaj femuroj. Mia piedo <em>vere</em> doloris, kaj mi rigardis la stratojn de San-Francisko preterkuregi, eble la lastan fojon, por ĉiam.</p>
  <p>Ne helpis, ke ni direktis nin rekte almonte, al la zono, kie la kaduka Fileo anstataŭiĝas per la nazosangigaj domprezoj de Nob-Monteto. Mi spiris per ŝiritaj anheloj. <span class="subst" data-x="Ŝi">Ri</span> gvidis nin ĉefe laŭ mallarĝaj stratetoj, uzante la grandajn stratojn nur por iri de unu strateto al la sekva.</p>
  <p>Ni iris en unu tian strateton, Sabin Place, kiam iu ekpaŝis malantaŭ ni kaj diris: “Restu staranta, kie vi estas.” La voĉo estis plena de malica ridemo. Ni haltis kaj turnis nin.</p>
  <p>Ĉe la komenco de la strateto staris Charles, vestite per neplenkora vamposvarma kostumo el nigraj T-ĉemizo kaj ĝinzo kaj blanka vizaĝofarbo. “Saluton, Marcus”, <span class="subst" data-x="li">ri</span> diris. “Ĉu vi iras ien?” <span class="subst" data-x="Li">Ri</span> ridetis larĝe kaj malseke. “Kiu estas via koramikino?”</p>
  <p>“Kion vi volas, Charles?”</p>
  <p>“Nu, mi umas en tiu perfidula Xnet, de kiam mi ekvidis vin disdoni DVD-ojn en la lernejo. Kiam mi aŭdis pri via VampoSvarmo, mi decidis iri tien kaj umi ĉe la rando, nur por vidi, ĉu vi alvenos, kaj kion vi faros. Ĉu vi scias, kion mi vidis?”</p>
  <p>Mi diris nenion. <span class="subst" data-x="Li">Ri</span> havis sian telefonon en la mano, direktita al ni. Registranta. Eble preta por alvoki la policon. Apud mi, Masha senmoviĝis kiel tabulo.</p>
  <p>“Mi vidis vin <em>gvidi</em> la damnitan aferon. Kaj mi <em>registris</em> tion, Marcus. Do nun mi alvokas la policon, kaj ni atendos ĝuste ĉi tie. Kaj poste vi iros en pugobatan malliberejon por tre tre longa tempo.”</p>
  <p>Masha paŝis antaŭen.</p>
  <p>“Haltu tie, <span class="subst" data-x="knab'in">knabin</span>jo”, <span class="subst" data-x="li">ri</span> diris. “Mi vidis vin eligi <span class="subst" data-x="li">ri</span>n. Mi vidis ĉion …”</p>
  <p><span class="subst" data-x="Ŝi">Ri</span> faris ankoraŭ unu paŝon kaj ekkaptis la telefonon el <span class="subst" data-x="li">ri</span>a mano, metante la alian manon malantaŭ sin por reaperigi ĝin kun malfermita monujo.</p>
  <p>“DHS, ŝtipkapulo”, <span class="subst" data-x="ŝi">ri</span> diris. “Mi estas DHS-ano. Mi kondukis ĉi tiun stultulon reen al <span class="subst" data-x="li">ri</span>aj mastroj por eltrovi, kien <span class="subst" data-x="li">ri</span> iris. Almenaŭ mi volis fari tion. Sed nun vi fuŝis ĝin. Ni havas nomon por tio. Ni nomas ĝin ‘Malhelpo al Nacia Sekureco’. Baldaŭ vi aŭdos tiun esprimon multe pli ofte.”</p>
  <p>Charles malantaŭeniris unu paŝon, kun la manoj levitaj antaŭ si. <span class="subst" data-x="Li">Ri</span> iĝis eĉ pli pala sub sia ŝminko. “Kion? Ne! Mi volas diri … Mi ne sciis! Mi volis <em>helpi</em>!”</p>
  <p>“La lasta afero, kiun ni bezonas, amiĉjo, estas trupo da lernejaj detektivoj ‘helpantaj’. Vi povos rakonti tion al la juĝisto.”</p>
  <p><span class="subst" data-x="Li">Ri</span> paŝis malantaŭen denove, sed Masha estis rapida. <span class="subst" data-x="Ŝi">Ri</span> ekkaptis <span class="subst" data-x="li">ri</span>an manradikon kaj tordis <span class="subst" data-x="li">ri</span>n en la saman ĵudotenon, en kiun <span class="subst" data-x="ŝi">ri</span> metis min tiam ĉe la Civila Centro. <span class="subst" data-x="Ŝi">Ri</span>a mano reiris al <span class="subst" data-x="ŝi">ri</span>a poŝo kaj reaperis kun plasta bendo, mankateno, kiun <span class="subst" data-x="ŝi">ri</span> rapide volvis ĉirkaŭ <span class="subst" data-x="li">ri</span>ajn manradikojn.</p>
  <p>Jen la lasta afero, kiun mi vidis, kiam mi ekforkuris.</p>
  <p class="steletoj">* * *</p>
  <p>Mi atingis la foran finon de la strateto, antaŭ ol <span class="subst" data-x="ŝi">ri</span> rekaptis min, faligante min de malantaŭe, sternante min sur la teron. Mi ne povis moviĝi tre rapide, ne kun mia vundita piedo kaj la pezo de mia sako. Mi grundis vizaĝaltere kaj glitis, muelante mian vangon ĉe la fulga asfalto.</p>
  <p>“Jesuo”, <span class="subst" data-x="ŝi">ri</span> diris. “Vi estas damnita idioto. Vi ne <em>kredis</em> tion, ĉu?”</p>
  <p>Mia koro tamtamis en mia brusto. <span class="subst" data-x="Ŝi">Ri</span> estis sur mi, kaj malrapide <span class="subst" data-x="ŝi">ri</span> permesis al mi levi min.</p>
  <p>“Ĉu mi devas kateni vin, Marcus?”</p>
  <p>Mi ekstaris. Ĉio doloris. Mi volis morti.</p>
  <p>“Venu”, <span class="subst" data-x="ŝi">ri</span> diris. “Ĝi ne estas malproksima nun.”</p>
  <p class="steletoj">* * *</p>
  <p>“Ĝi” montriĝis esti transloĝiga kamiono en flankostrato sur Nob-Monteto, deksesrada veturilo tiel granda kiel unu el la ĉieaj DHS-kamionoj, kiuj ankoraŭ aperadis ĉe stratanguloj de San-Francisko, kovritaj de antenoj.</p>
  <p>Ĉi tiu, tamen, havis la surskribon “Tri uloj kaj kamiono: transloĝigo” sur la flanko, kaj la tri uloj estis tre videblaj, irante kaj reirante al kaj el alta apartamentaro kun verda markezo. Ili portis enkestigitajn meblojn, nete etikeditajn skatolojn, ŝarĝante la kamionon per ili unu post alia kaj zorge pakante ilin.</p>
  <p><span class="subst" data-x="Ŝi">Ri</span> marŝigis nin ankoraŭ unu fojon ĉirkaŭ la blokon, ŝajne ne kontenta pri io, sed ĉe la sekva preterpaso <span class="subst" data-x="ŝi">ri</span> rigardis al la iĉo, kiu gardis la kamionon, malpli juna nigrahaŭtulo kun renzono kaj dikaj gantoj. <span class="subst" data-x="Li">Ri</span> havis afablan vizaĝon kaj ridetis al ni, dum <span class="subst" data-x="ŝi">ri</span> kondukis nin rapide, senĝene supren laŭ la tri ŝtupoj de la kamiono kaj en ĝian profundaĵon. “Sub la grandan tablon”, <span class="subst" data-x="li">ri</span> diris. “Ni lasis por vi iom da spaco tie.”</p>
  <p>La kamiono estis pli ol duone plena, sed restis mallarĝa koridoro ĉirkaŭ grandega tablo, kiu havis stebitan litkovrilon supre kaj bobelfolion volvitan ĉirkaŭ la kruroj.</p>
  <p>Masha tiris min sub la tablon. Estis sufoke kaj silente kaj polve tie sube, kaj mi subpremis ternon, dum ni premis nin inter la skatolojn. La spaco estis tiel malvasta, ke ni kunpuŝiĝis. Mi ne pensis, ke estus spaco por Ange tie.</p>
  <p>“Fekulo”, mi diris, rigardante al Masha.</p>
  <p>“Fermu la faŭkon. Vi devus leki miajn botojn, dankante min. Vi trovus vin en karcero post unu semajno, maksimume du. Ne Gitmo-sur-Maro. Sirio, eble. Mi pensas, ke tien ili sendas tiujn, kiujn ili vere volas malaperigi.”</p>
  <p>Mi metis la kapon sur la genuojn kaj penis spiri profunde.</p>
  <p>“Kiel vi entute alvenis ĉe la stultega ideo ekmiliti kontraŭ la DHS?”</p>
  <p>Mi diris al <span class="subst" data-x="ŝi">ri</span>. Mi rakontis, kiel mi estis arestita, kaj mi rakontis al <span class="subst" data-x="ŝi">ri</span> pri Darryl.</p>
  <p><span class="subst" data-x="Ŝi">Ri</span> fingrumis siajn poŝojn kaj eltiris telefonon. Ĝi estis tiu de Charles. “Malĝusta telefono.” <span class="subst" data-x="Ŝi">Ri</span> eltiris alian telefonon. <span class="subst" data-x="Ŝi">Ri</span> ŝaltis ĝin, kaj la lumeto de ĝia ekrano plenigis nian etan fortikaĵon. Post kelkaj sekundoj da umado <span class="subst" data-x="ŝi">ri</span> montris ĝin al mi.</p>
  <p>Jen la bildo, kiun <span class="subst" data-x="ŝi">ri</span> faris pri ni, tuj antaŭ la eksplodo de la bomboj. Jen la bildo de Jolu kaj Van kaj mi kaj …</p>
  <p>Darryl.</p>
  <p>Mi tenis en mia mano pruvon, ke Darryl estis kun ni, minutojn antaŭ ol ni ĉiuj estis arestitaj de la DHS. Pruvon, ke <span class="subst" data-x="li">ri</span> tiam estis viva kaj sana kaj kun ni.</p>
  <p>“Vi devas doni al mi kopion de ĉi tio”, mi diris. “Mi bezonas ĝin.”</p>
  <p>“Kiam ni alvenos en Los-Anĝeleso”, <span class="subst" data-x="ŝi">ri</span> diris, rekaptante la telefonon. “Kiam vi estos instruita, kiel oni estu fuĝanto sen lasi, ke ni ambaŭ estu kaptitaj kaj ekspeditaj al Sirio. Mi ne volas, ke vi ekhavu ideojn savi tiun ulon. <span class="subst" data-x="Li">Ri</span> estas sufiĉe sekura, kie <span class="subst" data-x="li">ri</span> estas – por nun.”</p>
  <p>Mi pripensis perforte forpreni ĝin de <span class="subst" data-x="ŝi">ri</span>, sed <span class="subst" data-x="ŝi">ri</span> jam demonstris sian korpan lerton. <span class="subst" data-x="Ŝi">Ri</span> devis havi nigran zonon aŭ simile.</p>
  <p>Ni sidis tie en la mallumo, aŭskultante la tri ulojn ŝarĝi la kamionon per skatolo post skatolo, fiksante aferojn per ŝnuroj, gruntante pro la penado. Mi provis dormi, sed ne povis. Tiun problemon Masha ne havis. <span class="subst" data-x="Ŝi">Ri</span> ronkis.</p>
  <p>Lumo ankoraŭ brilis tra la mallarĝa, blokita koridoro, kiu kondukis al la freŝa aero ekstere. Mi fikse rigardis ĝin, tra la tenebro, kaj pensis pri Ange.</p>
  <p>Mia Ange. <span class="subst" data-x="Ŝi">Ri</span>aj haroj, kiuj brosis <span class="subst" data-x="ŝi">ri</span>ajn ŝultrojn, kiam <span class="subst" data-x="ŝi">ri</span> turnis la kapon de unu flanko al alia, ridante pri io, kion mi faris. <span class="subst" data-x="Ŝi">Ri</span>a vizaĝo, kiam mi la lastan fojon vidis <span class="subst" data-x="ŝi">ri</span>n, falanta en la homamaso dum la VampoSvarmo. Ĉiuj homoj en la VampoSvarmo, kiel la homoj en la parko, falintaj kaj rampantaj. La DHS-anoj, alproksimiĝantaj kun klaboj. Tiuj, kiuj malaperis.</p>
  <p>Darryl. Kaptita sur Trezor-Insulo, kun la flanko kunkudrita, prenita el sia ĉelo por senfina vico de pridemandadoj pri la teroristoj.</p>
  <p>La <span class="subst" data-x="patr'iĉ">patriĉ</span>o de Darryl, ruinigita kaj alkoholita, nerazita. Lavita kaj uniformita “por la fotoj”. Ploranta kiel infaneto.</p>
  <p>Mia propra <span class="subst" data-x="patr'iĉ">patriĉ</span>o, kaj kiel <span class="subst" data-x="li">ri</span>n ŝanĝis mia malapero al Trezor-Insulo. <span class="subst" data-x="Li">Ri</span> estis samgrade rompita kiel la <span class="subst" data-x="patr'iĉ">patriĉ</span>o de Darryl, sed en propra maniero. Kaj <span class="subst" data-x="li">ri</span>a vizaĝo, kiam mi diris al <span class="subst" data-x="li">ri</span>, kie mi estis.</p>
  <p>Jen kiam mi sciis, ke mi ne povas forkuri.</p>
  <p>Jen kiam mi sciis, ke mi devas resti kaj batali.</p>
  <p class="steletoj">* * *</p>
  <p>La spirado de Masha estis profunda kaj regula, sed kiam mi kun glaĉera malrapido etendis manon en <span class="subst" data-x="ŝi">ri</span>an poŝon, celante <span class="subst" data-x="ŝi">ri</span>an telefonon, <span class="subst" data-x="ŝi">ri</span> snufis iomete kaj moviĝetis. Mi senmoviĝis, eĉ ne spirante dum du plenaj minutoj, nombrante: unu, hipopotamo, du, hipopotamo.</p>
  <p>Malrapide, <span class="subst" data-x="ŝi">ri</span>a spirado reprofundiĝis. Mi eltiris la telefonon, liberigante ĝin de <span class="subst" data-x="ŝi">ri</span>a jakopoŝo, unu milimetron post alia, kun miaj fingroj kaj brako tremantaj pro la peno tiel malrapide moviĝi.</p>
  <p>Kaj jen mi havis ĝin, etan aferon kun la formo de ĉokoladotabulo.</p>
  <p>Mi turnis min direkte al la lumo, kiam rememoro fulmis tra mia menso: Charles, tenanta sian telefonon, svinganta ĝin al ni, mokante nin. Ĝi estis telefono kun la formo de ĉokoladotabulo, arĝenta, kovrita per la emblemoj de deko da firmaoj, kiuj subvenciis la koston de la aparato pere de la telefonfirmao. Ĝi estis la speco de telefono, ĉe kiu oni devas aŭskulti reklamon ĉiufoje, kiam oni alvokas.</p>
  <p>Estis tro mallume por klare vidi la telefonon en la kamiono, sed mi povis palpi ĝin. Ĉu firmaaj glumarkoj sur ĝiaj flankoj? Jes? Jes. Mi ĵus ŝtelis de Masha la telefonon de <em>Charles</em>.</p>
  <p>Mi returnis min malrapide, malrapide, kaj malrapide, malrapide, <em>malrapide</em> mi remetis mian manon en <span class="subst" data-x="ŝi">ri</span>an poŝon. <em><span class="subst" data-x="Ŝi">Ri</span>a</em> telefono estis pli granda kaj peza, kun pli bona kamerao kaj kiu scias, kio alia?</p>
  <p>Mi jam faris ĉi tion unufoje – tio faciligis ĝin iomete. Milimetron post milimetro, refoje, mi delikate liberigis ĝin el <span class="subst" data-x="ŝi">ri</span>a poŝo, dufoje haltante, kiam <span class="subst" data-x="ŝi">ri</span> snufetis kaj moviĝetis.</p>
  <p>Mi jam liberigis la telefonon el <span class="subst" data-x="ŝi">ri</span>a poŝo kaj komencis retiriĝi, kiam <span class="subst" data-x="ŝi">ri</span>a mano elpafiĝis, rapide kiel serpento, kaj kaptis mian manradikon, forte, kun la fingropintoj muelantaj la delikatajn ostetojn sub mia mano.</p>
  <p>Mi enspiris kaj gapis en la malfermitajn fiksrigardantajn okulojn de Masha.</p>
  <p>“Vi estas tioma idioto”, <span class="subst" data-x="ŝi">ri</span> diris, konversacie, reprenante la telefonon de mi, pikante al ĝia klavaro per la alia mano. “Vi planis malŝlosi ĉi tion kiel?”</p>
  <p>Mi glutis. Mi sentis ostojn kunmueliĝi en mia manradiko. Mi mordis la lipon por ne ekkrii.</p>
  <p><span class="subst" data-x="Ŝi">Ri</span> plu pikadis per la alia mano. “Ĉu kun tio vi esperis eskapi?” <span class="subst" data-x="Ŝi">Ri</span> montris al mi la bildon de ni ĉiuj, Darryl kaj Jolu, Van kaj mi. “Kun ĉi tiu bildo?”</p>
  <p>Mi diris nenion. Mia manradiko sentiĝis, kvazaŭ ĝi frakasiĝos.</p>
  <p>“Eble mi simple forviŝu ĝin, por ne konduki vin en tenton.” <span class="subst" data-x="Ŝi">Ri</span>a libera mano plu moviĝis. <span class="subst" data-x="Ŝi">Ri</span>a telefono demandis al <span class="subst" data-x="ŝi">ri</span>, ĉu <span class="subst" data-x="ŝi">ri</span> estas certa, kaj <span class="subst" data-x="ŝi">ri</span> devis rigardi al ĝi por trovi la ĝustan butonon.</p>
  <p>Jen kiam mi ekmoviĝis. Mi ankoraŭ havis la telefonon de Charles en mia alia mano, kaj mi batis per ĝi suben sur <span class="subst" data-x="ŝi">ri</span>an dispremantan manon, tiel forte, kiel mi povis, frapante miajn fingrartikojn ĉe la supra tablo. Mi batis <span class="subst" data-x="ŝi">ri</span>an manon tiel forte, ke la telefono frakasiĝis, kaj <span class="subst" data-x="ŝi">ri</span> ekkriis, kaj <span class="subst" data-x="ŝi">ri</span>a mano malstreĉiĝis. Mia mano ankoraŭ moviĝis, direkte al <span class="subst" data-x="ŝi">ri</span>a alia mano, al la nun malŝlosita telefono kun <span class="subst" data-x="ŝi">ri</span>a dikfingro ankoraŭ ŝvebanta super la konfirmoklavo. <span class="subst" data-x="Ŝi">Ri</span>aj fingroj spasmis ĉe malplena aero, kiam mi forkaptis la telefonon el <span class="subst" data-x="ŝi">ri</span>a mano.</p>
  <p>Mi moviĝis laŭ la mallarĝa koridoro sur manoj kaj genuoj, direkte al la lumo. Mi sentis <span class="subst" data-x="ŝi">ri</span>ajn manojn frapeti dufoje al miaj piedoj kaj maleoloj, kaj mi devis flankenŝovi kelkajn skatolojn, kiuj formis muron ĉirkaŭ ni, kiel por faraono en tombo. Kelkaj falis suben malantaŭ mi, kaj mi aŭdis Masha grunti denove.</p>
  <p>La rulpordo de la kamiono estis malfermita je fendeto, kaj mi plonĝis al ĝi, elrampante sub ĝi. La ŝtupoj estis forigitaj, kaj mi trovis min pendanta super la strato, glitanta kapantaŭe al ĝi, frapanta la nigran asfalton per mia kapo kun bato, kiu sonoris en miaj oreloj kiel gongo. Mi palpe surpiediĝis, tenante la bufron, kaj panike tiregis suben la manilon de la pordo, frapfermante ĝin. Ene Masha kriegis – ŝajne mi kaptis <span class="subst" data-x="ŝi">ri</span>ajn fingropintojn. Mi sentis vomemon, sed mi ne vomis.</p>
  <p>Anstataŭe mi per pendseruro ŝlosis la kamionon.</p>

  <p><strong>Daŭrigote!</strong></p>
</section>

  </body>
</html>
