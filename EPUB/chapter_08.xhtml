<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="en" xml:lang="en">
  <head>
    <title>Malgranda frato - ĉapitro 8</title>
    <link href="style/style.css" rel="stylesheet" type="text/css"/>
  </head>
  <body class="part">

<section class="chapter" epub:type="bodymatter chapter" id="chapter_08">
  <h2>Ĉapitro 8</h2>
  <p>Mi ne estis la sola viktimo de la histogramoj. Multaj homoj havas nenormalajn veturhistoriojn, nenormalajn uzadkutimojn. Nenormaleco estas tiel ofta, ke ĝi estas praktike normala.</p>
  <p>Xnet estis plena de tiaj rakontoj, kiel ankaŭ la gazetoj kaj la televidnovaĵoj. <span class="subst" data-x="Edz'iĉ">Edziĉ</span>oj kaptiĝis, trompante siajn <span class="subst" data-x="edz'in">edzin</span>ojn; <span class="subst" data-x="edz'in">edzin</span>oj kaptiĝis, trompante siajn <span class="subst" data-x="edz'iĉ">edziĉ</span>ojn; junuloj kaptiĝis, elirante sekrete kun neaprobitaj koramikoj. Infano, kiu ne diris al la <span class="subst" data-x="patr">gepatr</span>oj, ke <span class="subst" data-x="ri">ri</span> havas aidoson, kaptiĝis, irante al kliniko por siaj drogoj.</p>
  <p>Jen la homoj, kiuj kaŝis ion – ne kulpuloj, sed homoj kun sekretoj. Estis eĉ pli da homoj, kiuj kaŝis nenion, sed tamen malŝatis esti retenitaj kaj pridemandataj. Imagu, se iu ŝlosus vin en la malantaŭo de policaŭto kaj postulus, ke vi pruvu, ke vi <em>ne</em> estas teroristo.</p>
  <p>Ne temis nur pri publika transporto. La plej multaj ŝoforoj en la Golfa Regiono havas FasTrak-karton fiksitan al la sunŝirmilo. Tio estas eta radiobazita “monujo”, kiu pagas onian kotizon, kiam oni veturas trans ponton, ŝparante al oni la ĝenon sidi dum horoj en vico ĉe la pagobudoj. Oni jam triobligis la prezon, se oni uzis kontantan monon por transiri la ponton (kvankam oni ĉiam prezentis ĝin tiel, ke FasTrak kostas malpli, ne ke anonima kontanta mono kostas pli). Ĉiuj restantaj obstinuloj malaperis, kiam la nombro de pagobudoj akceptantaj kontantaĵon reduktiĝis ĝis unu por ponto, tiel ke la kontantaj vicoj estis eĉ pli longaj.</p>
  <p>Do, se oni estas lokano, aŭ ŝoforas luaŭton de loka agentejo, oni havas FasTrak. Montriĝas, tamen, ke kotizopagejoj ne estas la solaj lokoj, en kiuj FasTrak-karto estas legata. La DHS metis FasTrak-legilojn ĉie en la urbo, kaj kiam oni preterveturis ilin, ili registris la horon kaj onian identigan numeron, kreante ĉiam pli perfektan bildon pri kiu iris kien kiam, en datenbanko, al kiu kontribuis ankaŭ kameraoj de troa rapido, kameraoj de ruĝaj semaforoj, kaj ĉiuj aliaj numerplataj kameraoj, kiuj multiĝis kiel fungoj.</p>
  <p>Neniu multe pripensis la aferon antaŭe. Kaj nun, kiam homoj atentis, ni ĉiuj komencis rimarki etajn aferojn, kiel ekzemple la fakton, ke FasTrak ne havas butonon por malŝalti ĝin.</p>
  <p>Do, se oni ŝoforis, vi same probable estis haltigita de SFPD-aŭto, kiu volis scii, kial oni tiel ofte veturis al la vendejo Home Depot lastatempe, kaj pri kio temis tiu noktomeza veturo al Sonoma antaŭ unu semajno?</p>
  <p>Kreskis la etaj semajnfinaj manifestacioj tra la urbo. Kvindek mil homoj marŝis laŭ Market-Strato post unu semajno da tia kontrolado. Mi ne partoprenis. Tiujn, kiuj okupis mian urbon, ne interesis, kion volis la loĝantoj. Ili estis konkeranta armeo. Ili sciis, kiel ni sentis nin pri tio.</p>
  <p>Unu matenon, kiam mi venis suben al la matenmanĝo, Paĉjo ĵus rakontis al Panjo, ke la du plej grandaj taksiofirmaoj donos “rabaton” al tiuj, kiuj pagas siajn veturojn per specialaj kartoj, pretekste por gardi sekuraj la ŝoforojn, reduktante la kvanton de kontanta mono, kiun ili devos kunporti. Mi scivolis, kio okazos pri la informoj, kiuj veturos kien per kiuj taksioj.</p>
  <p>Mi ekkomprenis, kiel proksime mi preterpasis pereon. La nova kliento por indienet estis disvastigita kiel aŭtomata aktualigo, ĝuste kiam ĉi tiaj aferoj komencis malboniĝi, kaj Jolu rakontis al mi, ke 80 elcentoj de la trafiko, kiun <span class="subst" data-x="li">ri</span> vidis nun ĉe Porklieno, estis ĉifrita. Xnet eble saviĝis, sed apenaŭ.</p>
  <p>Paĉjo frenezigis min, tamen.</p>
  <p>“Vi paranojas, Marcus”, <span class="subst" data-x="li">ri</span> diris al mi ĉe la matenmanĝo unu tagon, kiam mi rakontis al <span class="subst" data-x="li">ri</span> pri la uloj, kiujn mi vidis priserĉataj de la polico en BART la antaŭan tagon.</p>
  <p>“Paĉjo, estas ridinde. Ili ne kaptas teroristojn. Ili nur timigas homojn.”</p>
  <p>“Eble ili ankoraŭ ne kaptis teroristojn, sed ili certe forigas multajn fiulojn de la stratoj. Rigardu la drogvendistojn: oni diras, ke ili enkaĝigis dekojn da ili post la komenco de ĉi tio. Ĉu vi memoras, kiel tiuj drogulaĉoj prirabis vin? Se ni ne kaptos iliajn vendistojn, aferoj nur pliaĉiĝos.” Mi estis prirabita la antaŭan jaron. Ili faris ĝin en relative civilizita maniero. Unu maldikulo, kiu malbonodoris, diris al mi, ke <span class="subst" data-x="li">ri</span> havas pafilon, kaj la alia petis mian monujon. Ili eĉ permesis al mi reteni mian identigilon, kvankam ili prenis miajn debetkarton kaj Rapid-Karton. La afero tamen timigis min paralize, kaj poste dum semajnoj mi paranoje kontroladis super mia ŝultro.</p>
  <p>“Sed la plej multaj homoj, kiujn ili haltigas, faras nenion malbonan, Paĉjo”, mi diris. Tio deprimis min. La propra <span class="subst" data-x="patr'iĉ">patriĉ</span>o! “Estas freneze. Por ĉiu kulpulo kaptita ili punas milojn da senkulpuloj. Tio simple ne estas bona.”</p>
  <p>“Senkulpuloj? Uloj, kiuj trompas siajn <span class="subst" data-x="edz'in">edzin</span>ojn? Drogvendistoj? Vi defendas ilin, sed ĉu vi pensas pri la homoj, kiuj mortis? Se oni havas nenion por kaŝi, …”</p>
  <p>“Do tio ne ĝenus vin, se ili haltigus <em>vin</em>?” La histogramoj de mia paĉjo montriĝis deprime normalaj ĝis nun.</p>
  <p>“Mi konsiderus tion kiel mian devon”, <span class="subst" data-x="li">ri</span> diris. “Mi fierus. Mi sentus min pli sekura.”</p>
  <p>Estis facile por <span class="subst" data-x="li">ri</span> tion diri.</p>
  <p class="steletoj">* * *</p>
  <p>Vanessa ne ŝatis tion, kiam mi parolis pri tiaj aferoj, sed <span class="subst" data-x="ŝi">ri</span> estis tro inteligenta pri la temo, por ke mi povu longe eviti ĝin. Ni ofte renkontiĝis kaj parolis pri la vetero kaj la lernejo kaj aliaj aferoj, kaj tiam, iel, mi reiris al tiu temo. Vanessa ne koleriĝis, kiam tio okazis – <span class="subst" data-x="ŝi">ri</span> ne eksplodis al mi denove – sed mi povis vidi, ke la temo ĝenis <span class="subst" data-x="ŝi">ri</span>n.</p>
  <p>Tamen.</p>
  <p>“Do mia paĉjo diras: ‘Mi konsiderus tion kiel mian devon.’ Ĉu vi povas <em>kredi</em> tion? Damne! Tiam mi preskaŭ rakontis al <span class="subst" data-x="li">ri</span> pri la malliberejo kaj demandis, ĉu <span class="subst" data-x="li">ri</span> konsideras ankaŭ tion kiel nian ‘devon’!”</p>
  <p>Ni sidis sur la herbo en Dolores-Parko, post la lernejo, rigardante hundojn ĉasi flugtelerojn.</p>
  <p>Van estis vizitinta la hejmon survoje por surmeti malnovan T-ĉemizon de Carioca Proibidão (“la malpermesito de Rio”), unu el <span class="subst" data-x="ŝi">ri</span>aj plej ŝatataj brazilaj muzikgrupoj de la ĝenro “tecno brega”. <span class="subst" data-x="Ŝi">Ri</span> akiris la ĉemizon ĉe koncerto, al kiu ni ĉiuj iris du jarojn antaŭe, eskapinte por granda aventuro ĉe Cow Palace. Intertempe <span class="subst" data-x="ŝi">ri</span> kreskis kelkajn centimetrojn, do ĝi estis strikta kaj leviĝis sur <span class="subst" data-x="ŝi">ri</span>a ventro, montrante <span class="subst" data-x="ŝi">ri</span>an platan umbiliketon.</p>
  <p><span class="subst" data-x="Ŝi">Ri</span> kuŝis en la malforta sunlumo kun la okuloj fermitaj malantaŭ <span class="subst" data-x="ŝi">ri</span>aj sunokulvitroj, movadante la piedfingrojn en siaj sandaloj. Mi konis Van de ĉiam, kaj kiam mi pensis pri <span class="subst" data-x="ŝi">ri</span>, mi kutime vidis la infaneton, kiun mi iam konis, kun centoj da klakantaj braceletoj el distranĉitaj limonadoladskatoloj, kiu ludis pianon kaj ne povus danci por savi sian vivon. Sidante tie en Dolores-Parko, mi ekvidis <span class="subst" data-x="ŝi">ri</span>n tiel, kiel <span class="subst" data-x="ŝi">ri</span> estis.</p>
  <p><span class="subst" data-x="Ŝi">Ri</span> estis tute pimpa. Estis kvazaŭ rigardi tiun bildon de vazo kaj ekrimarki, ke ĝi estas ankaŭ du vizaĝoj. Mi vidis, ke Van estas nur Van, sed mi vidis ankaŭ, ke <span class="subst" data-x="ŝi">ri</span> estas damne bela, kion mi neniam antaŭe rimarkis.</p>
  <p>Kompreneble, Darryl sciis tion la tutan tempon. Ne pensu, ke mi ne ĝeniĝis denove, kiam mi ekkomprenis tion.</p>
  <p>“Vi ja ne povas rakonti al via paĉjo”, <span class="subst" data-x="ŝi">ri</span> diris. “Vi endanĝerigus nin ĉiujn.” <span class="subst" data-x="Ŝi">Ri</span>aj okuloj estis fermitaj, kaj <span class="subst" data-x="ŝi">ri</span>a brusto leviĝis kaj malleviĝis kun ĉiu spiro, kio delogis mian atenton en tre embarasa maniero.</p>
  <p>“Jes”, mi diris, malgaje. “Sed jen la problemo: mi scias, ke <span class="subst" data-x="li">ri</span> merde malpravas. Se oni haltigus mian paĉjon kaj devigus <span class="subst" data-x="li">ri</span>n pruvi, ke <span class="subst" data-x="li">ri</span> ne estas infanmolestanta, drogvendanta teroristo, <span class="subst" data-x="li">ri</span> freneziĝus. Tute berserkus. <span class="subst" data-x="Li">Ri</span> malamas tion, kiam oni atendigas <span class="subst" data-x="li">ri</span>n, kiam <span class="subst" data-x="li">ri</span> telefonas pri sia kreditkarta fakturo. Esti enŝlosita en la malantaŭo de aŭto kaj pridemandata dum horo, tion <span class="subst" data-x="li">ri</span> ne eltenus.”</p>
  <p>“Ili povas tiel daŭrigi, nur ĉar la normaluloj sentas sin memkontentaj kompare kun la nenormaluloj. Se ĉiuj suferus haltigojn, estus katastrofo. Neniu iam alvenus. Ĉiuj atendus por esti pridemandataj de la policanoj. Plena ŝtopiĝo.”</p>
  <p>Pru!</p>
  <p>“Van, vi estas kompleta geniulo”, mi diris.</p>
  <p>“Rakontu al mi pri tio”, <span class="subst" data-x="ŝi">ri</span> diris. <span class="subst" data-x="Ŝi">Ri</span> ridetis senpene kaj rigardis min tra duonfermitaj okuloj, preskaŭ romantike.</p>
  <p>“Serioze. Ni povas fari tion. Ni facile povas senordigi la ŝablonojn. Aranĝi, ke homoj estu haltigataj, estas facile.”</p>
  <p><span class="subst" data-x="Ŝi">Ri</span> eksidis, forpuŝis la harojn de sia vizaĝo, kaj rigardis min. Mi sentis salteton en la ventro, pensante, ke mi imponas <span class="subst" data-x="ŝi">ri</span>n.</p>
  <p>“Per rofido-kloniloj”, mi diris. “Ili estas tute facile fareblaj. Simple skribu la programaron al dekdolara legilo/skribilo de Radio Shack, kaj jen ĝi farita. Jen kion ni faros: ni cirkulos kaj hazarde interŝanĝos la etikedojn de homoj, superskribante iliajn Rapid-Kartojn kaj FasTrak-kartojn per la datenoj de aliaj homoj. Tiam <em>ĉiuj</em> ŝajnos strangaj kaj misaj, kaj ĉiuj aspektos kulpe. Sekve: la plena ŝtopiĝo.”</p>
  <p>Van rondigis la lipojn kaj mallevis la sunokulvitrojn, kaj mi ekkomprenis, ke <span class="subst" data-x="ŝi">ri</span> tiel koleris, ke <span class="subst" data-x="ŝi">ri</span> ne povis paroli.</p>
  <p>“Adiaŭ, Marcus”, <span class="subst" data-x="ŝi">ri</span> diris, kaj ekstaris. Antaŭ ol mi povis konstati, kio okazas, <span class="subst" data-x="ŝi">ri</span> formarŝis tiel rapide, ke <span class="subst" data-x="ŝi">ri</span> preskaŭ kuris.</p>
  <p>“Van!” mi vokis, ekstarante kaj postkurante <span class="subst" data-x="ŝi">ri</span>n. “Van! Atendu!”</p>
  <p><span class="subst" data-x="Ŝi">Ri</span> plirapidiĝis, tiel ke mi devis kuri por reatingi <span class="subst" data-x="ŝi">ri</span>n.</p>
  <p>“Van, kio estas, diable?” mi diris, kaptante <span class="subst" data-x="ŝi">ri</span>an brakon. <span class="subst" data-x="Ŝi">Ri</span> fortiris ĝin tiel forte, ke mi pugnis la propran vizaĝon.</p>
  <p>“Vi deliras, Marcus. Vi metos ĉiujn viajn Xnet-amiketojn en vivdanĝeron, kaj krom tio vi transformos la tutan urbon en suspektatojn pri terorismo. Ĉu vi ne povas ĉesi, antaŭ ol vi suferigos tiujn homojn?”</p>
  <p>Mi malfermis kaj refermis la buŝon plurfoje. “Van, <em>mi</em> ne estas la problemo; <em>ili</em> estas la problemo. Mi ne arestas homojn, enkarcerigas ilin, malaperigas ilin. Tion faras la Departemento de Hejmlanda Sekureco. Mi kontraŭbatalas por haltigi ĝin.”</p>
  <p>“Kontraŭbatalas kiel? Per tio, ke vi faras la aferojn pli malbonaj?”</p>
  <p>“Eble ili devas unue malboniĝi por poste reboniĝi, Van. Ĉu ne tion vi ĵus diris? Se ĉiuj suferus haltigojn …”</p>
  <p>“Tion mi ne celis. Mi ne celis, ke vi arestigu ĉiujn. Se vi volas protesti, aliĝu al la protestomovado. Faru ion pozitivan. Ĉu vi lernis <em>nenion</em> de Darryl? <em>Nenion ajn</em>?”</p>
  <p>“Jes ja, mi lernis ion”, mi diris, mem koleriĝante. “Mi lernis, ke oni ne fidu ilin. Ke se oni ne batalas kontraŭ ili, tiam oni helpas ilin. Ke ili ŝanĝos la landon en malliberejon, se ni permesos al ili tion. Kion vi lernis, Van? Ĉu timi la tutan tempon? Ĉu sidi senmove kun mallevita kapo kaj esperi, ke oni ne rimarkos vin? Ĉu vi pensas, ke la vivo reboniĝos? Se ni ne faros ion, hodiaŭ estos <em>la kulmino de boneco</em>. Ekde nun la vivo nur malboniĝos. Ĉu vi volas helpi al Darryl? Se jes, helpu al mi venki ilin!”</p>
  <p>Jen ĝi denove: mia ĵuro. Mi ĵuris ne nur liberigi Darryl, sed faligi la tutan DHS. Tio estis freneza. Eĉ mi sciis tion. Sed jen kion mi planis. Pri tio ne estis dubo.</p>
  <p>Van forte puŝis min per ambaŭ manoj. <span class="subst" data-x="Ŝi">Ri</span> estis forta per lerneja atletiko – skermado, lakroso, hokeo, ĉiaj sportoj de <span class="subst" data-x="knab'in">knabin</span>a lernejo – kaj mi trovis min sur la pugo sur la naŭza san-franciska trotuaro. <span class="subst" data-x="Ŝi">Ri</span> forrapidis, kaj mi ne sekvis <span class="subst" data-x="ŝi">ri</span>n.</p>
  <p class="steletoj">* * *</p>
  <p><code>&gt; La grava afero ĉe sekurecosistemoj ne estas, kiel ili funkcias, sed kiel ili misfunkcias.</code></p>
  <p>Jen la unua linio de mia unua blogaĵo en Libera Ribelo, mia Xnet-ejo. Mi skribis kiel M1k3y, kaj mi pretis ekmiliti.</p>
  <p><code>&gt; Eble la tuta aŭtomata filtrado estas celata por kapti teroristojn. Eble ĝi kaptos teroriston, iam. La problemo estas, ke ĝi kaptas ankaŭ _nin_, kvankam ni ne faras ion malbonan.</code></p>
  <p><code>&gt; Ju pli da homoj ĝi kaptas, des pli fragila ĝi iĝas. Se ĝi kaptas tro da homoj, ĝi mortas.</code></p>
  <p><code>&gt; Ĉu vi sekvas?</code></p>
  <p>Mi enkopiis mian KIELFARI-dosieron pri la konstruado de rofidoklonilo kaj kelkajn konsilojn kiel sufiĉe proksimiĝi al homoj por legi kaj skribi iliajn etikedojn. Mi metis mian propran klonilon en la poŝon de mia antikva nigra motorciklista ledjako kun la kirasitaj poŝoj kaj ekiris al la lernejo. Mi sukcesis kloni ses etikedojn inter la hejmo kaj César Chávez.</p>
  <p>Militon ili deziris. Militon ili ricevos.</p>
  <p class="steletoj">* * *</p>
  <p>Se iam vi decidos fari ion tiel stultan kiel konstrui aŭtomatan terorismo-detektilon, jen leciono pri matematiko, kiun vi unue lernu. Ĝi nomiĝas “la paradokso de la falsa pozitivo”, kaj ĝi estas belega afero.</p>
  <p>Imagu, ke ni havas novan malsanon, kiu nomiĝas Super-Aidoso. Nur unu el miliono da homoj suferas Super-Aidoson. Vi kreas teston por Super-Aidoso, kiu estas je 99 elcentoj preciza. Tio signifas, ke en 99 el cent okazoj ĝi donas la ĝustan rezulton: vera, se la subjekto estas infektita, kaj malvera, se la subjekto estas sana. Vi testas milionon da homoj.</p>
  <p>Unu el miliono da homoj suferas Super-Aidoson. Unu el cent homoj, kiujn vi testas, donos “falsan pozitivon”: la testo diros, ke <span class="subst" data-x="ri">ri</span> havas Super-Aidoson, kvankam <span class="subst" data-x="ri">ri</span> ne havas ĝin. Jen la signifo de “je 99 elcentoj preciza”: ĉe unu elcento ĝi eraras.</p>
  <p>Kio estas unu elcento de unu miliono?</p>
  <p>1 000 000 / 100 = 10 000</p>
  <p>Unu el miliono da homoj havas Super-Aidoson. Se vi testos milionon da hazarde elektitaj homoj, verŝajne vi trovos nur unu kazon de vera Super-Aidoso. Sed via testo ne identigos <em>unu</em> homon kiel suferanton de Super-Aidoso; ĝi identigos 10 000 homojn kiel suferantojn.</p>
  <p>Via je 99 elcentoj preciza testo funkcios kun 99,99 elcentoj da <em>malprecizo</em>.</p>
  <p>Jen la paradokso de la falsa pozitivo. Kiam oni klopodas trovi ion tre maloftan, la precizo de la testo devas kongrui al la malofteco de la afero serĉata. Se oni klopodas indiki unu bilderon sur ekrano, akra krajono estas bona montrilo: la pinto de la krajono estas pli malgranda (pli preciza) ol la bilderoj. Sed krajonopinto ne taŭgas por indiki unu <em>atomon</em> en la ekrano. Por tio oni bezonus montrilon – teston – kiu larĝas unu atomon aŭ malpli ĉe la pinto.</p>
  <p>Tio estas la paradokso de la falsa pozitivo, kaj jen kiel ĝi aplikiĝas al terorismo:</p>
  <p>Teroristoj estas tre maloftaj. En urbo de dudek milionoj, kiel Nov-Jorko, eble estas unu aŭ du teroristoj. Eble dek, maksimume. 10 / 20 000 000 = 0,00005 elcentoj. Unu dudekmilono de elcento.</p>
  <p>Tio certe estas malofta. Nu, imagu, ke vi havas programaron, kiu povas trarigardi ĉiujn bankoregistrojn, aŭ kotizoregistrojn, aŭ publiktransportajn registrojn, aŭ telefonajn registrojn de la urbo kaj identigi teroristojn en 99 elcentoj de okazoj.</p>
  <p>En aro de dudek milionoj da homoj, 99-elcente preciza testo identigos ducent mil homojn kiel teroristojn. Sed nur dek el ili estas teroristoj. Por kapti dek malbonulojn oni devus aresti kaj priesplori ducent mil senkulpulojn.</p>
  <p>Sed imagu! Testoj pri terorismo eĉ ne proksimiĝas al 99-elcenta precizo. Ili pli proksimiĝas al 60-elcenta precizo. Eĉ 40-elcenta precizo kelkfoje.</p>
  <p>Tio signifis, ke la Departemento de Hejmlanda Sekureco aranĝis por si grandan malsukceson. Oni klopodis identigi nekredeble maloftajn okazojn – ke homo estas teroristo – per malprecizaj sistemoj.</p>
  <p>Ĉu mirinde, ke ni povis krei tian ĥaoson?</p>
  <p class="steletoj">* * *</p>
  <p>Mi elpaŝis fajfante tra la dompordo en marda mateno unu semajnon post la komenco de Operacio Falsa Pozitivo. Mi ĝuis novan muzikaĵon, kiun mi elŝutis de Xnet la antaŭan vesperon: multaj homoj sendis al M1k3y ciferecajn donacetojn por danki al <span class="subst" data-x="li">ri</span>, ke <span class="subst" data-x="li">ri</span> donis al ili esperon.</p>
  <p>Mi direktis min en Straton 23 kaj singarde sekvis la mallarĝan ŝtonan ŝtuparon, kiun oni tranĉis tie en la deklivo. Malsuprenirante, mi preterpasis <span class="subst" data-x="sior(iĉ)">sior</span>on Mel Hundo. Mi ne scias la veran nomon de <span class="subst" data-x="sior(iĉ)">sior</span>o Mel Hundo, sed mi vidas <span class="subst" data-x="li">ri</span>n preskaŭ ĉiutage, kiel <span class="subst" data-x="li">ri</span> promenigas siajn tri spiregantajn melhundojn supren laŭ la ŝtuparo ĝis la malgranda parketo. Preterpasi ilin sur la ŝtuparo preskaŭ ne eblas, kaj mi ĉiam trovas min implikita en rimeno, puŝita en ies ĝardenon, aŭ tenanta min sur la bufro de unu el la aŭtoj parkumitaj ĉe la vojrando.</p>
  <p><span class="subst" data-x="Sior(iĉ)">Sior</span>o Mel Hundo evidente estas Iu Grava, ĉar <span class="subst" data-x="li">ri</span> havas pompan brakhorloĝon kaj ĉiam surhavas belan kompleton. Mi private supozis, ke <span class="subst" data-x="li">ri</span> laboras en la financa kvartalo.</p>
  <p>Hodiaŭ, preterpasante <span class="subst" data-x="li">ri</span>n, mi funkciigis mian rofidoklonilon, kiu jam estis preta en la poŝo de mia ledjako. La klonilo elsuĉis la numerojn de <span class="subst" data-x="li">ri</span>aj kreditkartoj, <span class="subst" data-x="li">ri</span>aj aŭtoŝlosiloj, <span class="subst" data-x="li">ri</span>a pasporto, kaj la centdolaraj bankbiletoj en <span class="subst" data-x="li">ri</span>a monujo.</p>
  <p>Farante tion, ĝi jam superskribis kelkajn el ili per novaj numeroj prenitaj de aliaj homoj, kiujn mi preterpasis. Tio similis al interŝanĝi la numerplatojn de kelkaj aŭtoj, sed nevideble kaj tuj. Mi ridetis pardonpete al <span class="subst" data-x="sior(iĉ)">sior</span>o Mel Hundo kaj plu iris laŭ la ŝtuparo. Mi haltis ĉe tri el la aŭtoj sufiĉe longe por interŝanĝi iliajn FasTrak-etikedojn kun numeroj prenitaj de ĉiuj aŭtoj, kiujn mi preterpasis la antaŭan tagon.</p>
  <p>Vi eble pensas, ke mi agis iom radikale tiel, sed mi estis singarda kaj konservativa kompare kun multaj Xnet-anoj. Du <span class="subst" data-x="knab'in">knabin</span>oj en la programo de Kemia Inĝenierio en la universitato en Berklio eltrovis kiel fari el kuirejaj produktoj sendanĝeran substancon, kiu alarmigas detektilojn de eksplodaĵoj. Ili bone amuziĝis, disŝutante ĝin sur la tekojn kaj jakojn de siaj profesoroj, kaj poste kaŝante sin por rigardi la samajn profesorojn klopodi eniri la prelegejojn kaj bibliotekojn de la universitato sed tuj esti futbale faligataj de la novaj sekurectaĉmentoj, kiuj ekaperis ĉie.</p>
  <p>Aliaj homoj volis eltrovi kiel surŝuti kovertojn per substancoj, kiuj detektiĝus kiel antrakso, sed ĉiuj aliaj opiniis, ke ili frenezas. Bonŝance ne ŝajnis, ke ili sukcesos trovi tian substancon.</p>
  <p>Mi iris preter la Ĝenerala Malsanulejo de San-Francisko kaj kontente balancis la kapon, vidante la longajn vicojn ĉe la pordoj. Ankaŭ ili havis polican kontrolon, kompreneble, kaj sufiĉe da Xnet-anoj laboris tie kiel internuloj aŭ kafejodungitoj kaj tiel plu, por ke ĉies ŝlosilkartoj estu miksitaj kaj interŝanĝitaj. Mi jam legis, ke la sekureckontroloj aldonis horon al ĉies labortagoj, kaj la sindikatoj minacis striki, se la malsanulejo ne faros ion pri tio.</p>
  <p>Post ankoraŭ kelkaj blokoj mi vidis eĉ pli longan vicon ĉe BART. Policanoj marŝis laŭlonge de la vico, indikante homojn kaj vokante ilin flanken por pridemandado, kontroloj de iliaj sakoj kaj priserĉado. Oni konstante procesis kontraŭ ili pro tio, sed tio ne ŝajnis malinstigi ilin.</p>
  <p>Mi alvenis ĉe la lernejo iom antaŭtempe do decidis marŝi ĝis Strato 22 por preni kafon – kaj mi preterpasis polican kontrolon, kie oni haltigis aŭtojn por duagrada esploro.</p>
  <p>La lernejo estis same ekscita: la gardistoj ĉe la metaldetektiloj ankaŭ skanis niajn lernejajn identigilojn kaj haltigis lernejanojn kun strangaj veturhistorioj por pridemandado. Apenaŭ necesas mencii, ke ni ĉiuj havis strangajn veturhistoriojn. Apenaŭ necesas mencii, ke la lecionoj komenciĝis malfrue je unu horo aŭ pli.</p>
  <p>La lecionoj estis frenezaj. Mi pensas, ke neniu povis koncentriĝi. Mi aŭdis du instruistojn rakonti, kiel longe daŭris veturi hejmen la antaŭan tagon kaj kiel ili planis eskapi pli frue en tiu tago.</p>
  <p>Mi apenaŭ sukcesis ne ridi. La paradokso de la falsa pozitivo frapas denove!</p>
  <p>Ne surprize, oni ellasis nin pli frue, kaj mi iris hejmen laŭ la longa vojo, farante kromvojon tra la Misio por vidi la ĥaoson. Longaj vicoj de aŭtoj. BART-stacioj kun vicoj ĉirkaŭ la bloko. Homoj, kiuj insultis monaŭtomatojn, kiuj ne disdonis ilian monon, ĉar la kontoj estis frostigitaj pro suspektinda agado. (Jen la danĝero, kiam oni konektas sian kurantan konton rekte al siaj FasTrak- kaj Rapid-Kartoj!)</p>
  <p>Mi atingis la hejmon, faris por mi sandviĉon kaj konektiĝis al Xnet. La tago estis bona. Homoj de la tuta urbo fanfaronis pri siaj sukcesoj. Ni senmovigis la urbon San-Francisko. La novaĵokanaloj konfirmis tion: oni plendis, ke la DHS misfunkciis, kulpigis pri ĉio la falsan “sekurecon”, kiu devus protekti nin kontraŭ terorismo. La komerca sekcio de la <em>San-Franciska Kroniko</em> dediĉis sian tutan frontpaĝon al pritaksado de la ekonomia kosto de la DHS-sekureco per maltrafitaj laborhoroj, kunvenoj kaj tiel plu. Laŭ la ekonomikisto de tiu gazeto, semajno da tia merdo kostus al la urbo pli ol la bombatakoj kontraŭ la Golfa Ponto.</p>
  <p>Mu-ha-ha-ha.</p>
  <p>La plej bona parto: Paĉjo venis hejmen malfrue en tiu vespero. Tre malfrue. Tri <em>horojn</em> malfrue. Kial? Ĉar oni haltigis <span class="subst" data-x="li">ri</span>n, priserĉis <span class="subst" data-x="li">ri</span>n, pridemandis <span class="subst" data-x="li">ri</span>n. Poste tio okazis <em>denove</em>. Dufoje.</p>
  <p>Dufoje!</p>
</section>

  </body>
</html>
